美妇人夷光丽娟赵飞燕薛灵芸孙亮姬朝姝蜀甘后石崇婢翾风浙东舞女
妒妇车武子妻段氏王导妻杜兰香任瑰妻杨弘武妻房孺复妻李廷璧妻
张褐妻吴宗文蜀功臣秦骑将
美妇人
夷光
越谋灭吴，畜天下奇宝、美人、异味，以进于吴。
得阴峰之瑶，古皇之骥，湘沅之鱓；又有美女，一名夷光，二名修明，以贡于吴。
吴处于椒花之房，贯细珠以为帘幌，朝下以蔽景，夕卷以待月。
二人当轩并坐，理镜靓妆于珠幌之内。
窃窥者莫不动心惊魂，谓之 神人 。
吴王夫差目之，若双鸾之在轻雾，沚水之漾秋蕖。
妖惑既深，怠于国政。
及越兵入国。乃抱二人以逃吴苑。
越军既入，见二人在竹树下，皆言 神女 。望而不侵。
今吴城蛇门内有折株，尚为祠神女之处。
丽娟
汉武帝所幸宫人，名曰丽娟，年始十四。玉肤柔软，吹气如兰，身轻弱，不欲衣缨拂，恐伤为痕。
每歌，李延年和之。于□芝生殿旁，唱回风之曲，庭中树为之翻落。
常致娟于琉璃帐，恐垢污体也。
常以衣带系娟被，闭于重幕中，恐随风起。
娟以琥珀为佩，置衣裙里，不使人知，乃言骨节自鸣，相与为神怪也。赵飞燕
汉赵飞燕体轻腰弱，善行步进退。女弟昭仪，不能及也。
但弱骨丰肌，尤笑语。
二人并色如红玉，当时第一，擅殊宠后宫。
薛灵芸
魏文帝所爱美人薛灵芸，常山人也。父名邺，为酂乡亭长，母陈氏，随邺舍于亭傍居。
生穷贱，至夜，每聚邻妇绩，以麻藁自照。
灵芸年十五，容貌绝世，闾中少年多以夜时来窥，终不得见。
咸熙元年，谷习出守常山郡，闻亭长有美女而家甚贫。时文帝选良家子女，以入六宫，习以千金宝赂聘之。既得，便以献文帝。
灵芸闻别父母，歔欷累日，泪下沾衣。
至升车就路之时，以玉唾壶盛泪，壶中即如红色。
既发常山，及至京师，壶中泪凝如血。
帝遣车十乘，以迎灵芸。车皆镂宝为轮，丹画其毂。轭前有杂宝，为龙凤衔百子铃，锵和鸣，响于林野。
驾青色骈蹄之牛，日行三百里。此牛尸涂国所献，足如马蹄也。
道侧烧石叶之香，此石重叠，状如云母，其气辟恶厉之疾，腹题国所献也。
灵芸未至京师数十里，膏烛之光，相续不灭。车徒噎路，尘起蔽于星月，时人谓为 尘霄 。
又筑土为台，基高三十丈，列烛于台下，而名曰 烛台 ，远望如列星之坠地。
又于大道之旁，一里致一铜表，高五尺，以志里数。
故行者歌曰： 青槐夹道多尘埃，龙楼凤阙望崔嵬。
清风细雨杂香来，土上出金火照台。 时为铜柱，以志里数于道侧，是 土上出金 之义；以烛致台，而则火在土下之义。
汉火德王，魏土魏王，火伏而土兴也，土上出金，魏灭而晋兴也。
灵芸未至京师十里，帝乘雕玉之辇，以望车徒之盛，叹曰： 昔者言 朝为行云，暮为行雨 ，今非云非雨，非朝非暮。 因改灵芸之名为 夜来 。
入宫乘宠爱。外国献火珠龙鸾之钗，帝曰： 明珠翡翠尚不胜，况乎龙凤之重！ 乃止而不进。
夜来妙于女功，虽处于深帷重幄之内，不用灯烛，裁制立成。非夜来所缝制，帝不服也。
宫中号曰 神针 。
孙亮姬朝姝
孙亮作绿琉璃屏风，甚薄而莹澈，每于月下清夜舒之。
尝爱宠四姬，皆振古绝色：一名朝姝，二名丽居，三名洛珍，四名洁华。
使四人坐屏风内，而外望之，如无隔，唯香气不通于外。
为四人合四气香，此香殊方异国所献，凡经岁践蹑宴息之处，香气沾衣，历年弥盛，百浣不歇，因名《百濯香》。
或以人名香，故有朝姝、丽居、洛珍、洁华香。
亮每游，此四人皆同与席，使来侍，皆以香名前后为次，不得相乱。所居室为《思香媚寝》。
蜀甘后
蜀先主甘后，沛人，生于贱微。里中相者云： 此女后贵，位极宫掖 。
及后生而体貌特异，年至十八，玉质柔肌，态媚容冶。
先主致后于白绡帐中，于户外望者，如月下聚雪。
河南献玉人，高三尺，乃取玉人致后侧，昼则讲说军谋，夕则拥后而玩玉人。
常称玉之所贵，比德君子，况为人形，而可不玩乎？
甘后与玉人洁白齐润，观者殆相乱惑。嬖宠者非唯嫉甘后，而亦妬玉人。
后常欲琢毁坏之，乃戒先主曰： 昔子罕不以玉为宝，《春秋》美之，今吴、魏未灭，安以妖玩经怀。
凡诬惑生疑。勿复进焉。 先主乃撤玉人像，嬖者皆退。
当时君子以甘后为神智妇人。
石崇婢翾风
石季伦所爱婢，名翾风，魏末，于胡中买得之。
年始十岁，使房内养之，至年十五，无有比其容貌，特以姿态见美。妙别玉声，能观金色。
石氏之富，财比王家，骄奢当世。
珍宝瑰奇，视如瓦砾，聚如粪土，皆殊方异国所得，莫有辨识其处者。
使翾风别其声色，并知其所出之地，言： 西方北方，玉声沉重而性温润，佩服益人性灵；东方南方，玉声清洁而性清凉，佩服者利人精神。 石氏侍人美艳者数千人，翾风最以文辞擅爱。
石崇常语之曰： 吾百年之后，当指白日，以汝为殉。 答曰： 生爱死离，不如无爱，妾得为殉，身其何朽！ 于是弥见宠爱。
崇常择美容姿相类者数十人，装饰衣服，大小一等，使忽视不相分别，常侍于侧。
使翾风调玉以付工人，为倒龙之珮，萦金为凤冠之钗，刻玉为倒龙之势，铸金象凤凰之形。
结袖绕楹而舞，昼夜相接，谓之 常舞 。
若有所召者，不呼姓名，悉听珮声，视钗色，玉声轻者居前，金色艳者居后，以为行次而进也。
乃闺中相戏曰： 尔非细骨轻躯，那得百粒真珠？ 及翾风年至三十，妙年者争嫉之，或言 胡女不可为群 ，竞相排毁。
崇受谮润之言，即退翾风为房老，使主群少。
乃怀怨怼而作五言诗，诗曰： 春华谁不羡？卒伤秋落时；哽咽追自泣，鄙退岂所期？桂芬徒自蠹，失爱在蛾眉；坐见芳时歇，憔悴空自嗤。 石氏房中并歌此为乐曲，至晋末乃止。
浙东舞女
宝历二年，浙东贡舞女二人：一曰飞燕，一曰轻风。
修眉黟首，兰气融冶。
冬不纩衣，夏无汗体。
所食多荔枝榧实，金屑龙脑之类。
带轻金之冠，軿罗衣无缝而成。
其文织巧，人未能识。
轻金冠以金丝结之，为鸾鹤之状，仍饰以五彩细珠，玲珑相续，可高一尺，秤之无三二钱，上更琢玉芙蓉以为顶。
二女歌舞台，每夜歌舞一发，如鸾凤之音，百鸟莫不翔集其上，及于庭际。
舞态艳逸，非人间所有。
每歌罢，上令内人藏之金屋宝帐，盖恐风日故也。
由是宫中女曰： 宝帐香重重，一双红芙蓉。 
妒妇
车武子妻
俗说，车武子妻大妒。
呼其妇兄宿，取一绛裙衣，挂屏风上。
其妇拔刀径上床，发被，乃其兄也，惭而退。
段氏
临济有妒妇津。
传言晋太始中，刘伯玉妻段氏字明光，性妒忌。
伯玉尝于妻前诵《洛神赋》。
吾死，何患不为水神。 其夜乃自沉而死。
死后七日，梦见与伯玉曰： 君本愿神，吾今得为神矣 。
伯玉遂终身不复渡水。
有妇人渡此津者，皆坏衣枉妆，然后敢济。不尔，风波暴发。
丑妇虽妆饰而渡，其神亦不妒也。
妇人渡河无风浪者，以为丑不能致水神。
丑妇讳之，莫不皆自毁形容，以塞嗤笑也。
故齐人语曰： 欲求好妇，立在津口。妇人水傍，好丑自彰。 
王导妻
王导妻曹氏甚妒忌，制丞相不得有侍御，乃至左右小人。有姘少者，必加诮责。
乃密营别馆，众妾罗列，有数男。
曹氏知，大惊恚，乃将黄门及婢二十人，人持食刀，欲出讨寻。
王公遽命驾，患迟，乃亲以尘尾柄助御者打牛，狼狈奔驰，乃得先至。
司徒蔡谟闻，乃诣王谓曰： 朝廷欲加公九锡，知否？ 王自叙谋志，蔡曰： 不闻余物，惟闻短辕犊车，长柄尘尾耳。
导大惭。 
杜兰香
杜兰香降张硕。硕妻无子，娶妾。
妻妒无已，硕谓香： 如此云何？ 香曰： 此易治耳。 言卒而硕妻患创委顿。硕曰： 妻将死如何？ 香曰： 此创所以治妒，创已亦当瘥。 数日之间，创损而妻无妒心，遂生数男。任瑰妻
唐初，兵部尚书任瑰。敕赐宫女二，女皆国色。
妻妬，烂二女头发秃尽。
太宗闻之，令上宫赍金胡瓶酒赐之，云： 饮之立死。
瑰三品，合置姬媵。
尔后不妬，不须饮之；若妬即饮。 柳氏拜敕讫曰： 妾与瑰结发夫妻，俱出微贱，更相辅翼，遂致荣官。
瑰今多内嬖，诚不如死。 遂饮尽。
然非鸩也，既睡醒。
帝谓瑰曰： 其性如此，朕亦当畏之。 因诏二女，令别宅安置。
又房玄龄夫人至妒。
太宗将赐美人，屡辞不受。
乃令皇后召夫人，语以媵妾之流，令有常制。
且司空年近迟暮，帝欲有优崇之意。
夫人执心不回。
帝乃令谓曰： 宁不妒而生，宁妒而死。 曰： 妾宁妒而死。 乃遣酌一卮酒与之曰： 若然，可饮此一鸠。 一举便尽，无所留难。
帝曰： 我尚畏见，何况于玄龄乎？ 
杨弘武妻
杨弘武为司戎少常伯，高宗谓之曰： 某人何因，辄授此职。 对曰： 臣妻韦氏性刚悍，昨以此见属，臣若不从，恐有后患。 帝嘉不隐，笑而遣之。
房孺复妻
房孺复妻氏性妒忌，左右婢不得浓妆高髻见。
给胭脂一豆，粉一钱。
有一婢新买，妆稍佳，崔怒谓曰： 汝好妆耶？
吾为汝妆。 乃令刻其眉，以青填之，烧鏁桁，灼其两眼角，皮随焦卷，以朱傅之。
及痂落，瘢如妆焉。
李廷璧妻
李廷璧二十年应举，方于蜀中策名。
歌篇靡丽。
诗韵精能。
一日铃阁连宴，三宵不归，妻达意云，来必刃之。
泣告州牧，徙居佛寺，浃辰晦迹，因《咏愁》诗曰： 到来难遣去难留，着骨粘心万事休。
潘岳愁丝生鬓里，婕妤悲色上眉头。长途诗尽空骑马，远雁声初独倚楼。
更有相思不相见，酒醒灯背月如钩。 张褐妻
张褐尚书典晋州，外贮所爱营妓，生一子。
其内苏氏妒忌，不敢取归。
乃与所善张处士为子，居江津间，常致书题，问其存亡，资以钱帛。
及渐成长，其读书。
有人告以非处士之子，尔父在朝官高。
因窃其父与张处士缄札，不告而遁归京国。
褐已死，至宅门，僮仆无有识者，但云江淮郎君，兄弟皆愕然。
其嫡母苏夫人泣而谓诸子曰： 诚有此子，吾知之矣。
我少年无端，致其父子死生永隔，我罪矣。 家眷众泣，取入宅，齿诸兄之列，名仁龟。
有文学，修词应进士举，及第，历侍御史。
因奉使江浙而死。
出《北梦琐言》吴宗文
王蜀吴宗文，以功勳继领名郡，少年富贵，其家姬仆乐妓十数辈，皆其精选也。
其妻妒，每怏怏不惬其志。
忽一日，鼓动趋朝，已行数坊，忽报云 放朝 。
遂密戒从者，潜入，遍幸之。
至十余辈，遂据腹而卒。
蜀功臣
蜀有功臣忘其名，其妻妒忌。
家畜妓乐甚多，居常即隔绝之。或宴饮，即使隔帘奏乐，某未尝见也。
其妻左右，常令老丑者侍之。某尝独处，更无侍者，而居第器服盛甚。
后妻病甚，语其夫曰： 我死，若近婢妾，立当取之。 及属圹，某乃召诸姬，日夜酣饮为乐。
有掌衣婢，尤属意，即幸之。
方寝息，忽有声如霹雳，帷帐皆裂，某因惊成疾而死。
秦骑将
秦骑将石某者，甚有战功。其妻悍且妒，石常患之。
后其妻独处，乃夜遣人刺之。
妻手接其刃，号救叫喊。
婢妾共击贼，遂折镡而去，竟不能害。
妇十指皆伤。
后数年，秦亡入蜀，蜀遣石将兵，屯于褒梁，复于军中募侠士，就家刺之。
褒蜀相去数千里，侠士于是挟刃，怀家书，至其门曰： 褒中信至，令面见夫人。 夫人喜出见，侠拜而授其书，捧接之际，挥刃斫之。妻有一女跃出，举手接刃，相持久之，竟不能害。
外人闻而救之，女十指并伤。
后十年，蜀亡，归秦邦，竟与其夫偕老，死于牖下。
