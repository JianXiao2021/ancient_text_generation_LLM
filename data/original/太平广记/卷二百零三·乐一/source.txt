乐舜白玉琯师延师旷师涓楚怀王咸阳宫铜人隋文帝唐太宗
卫道弼曹绍夔裴知古李嗣真宋沇王仁裕李师诲
琴玙璠乐刘道强赵后马融杨秀李勉张弘靖董庭兰蔡邕
于頔韩皋王中散
瑟阮咸
乐
舜白玉琯
舜之时，西王母来献白玉琯。
汉章帝时，零陵文学奚景于冷道舜祠下得笙白玉琯。知古以玉为琯，后乃易之以竹为琯耳。
夫以玉作音，故神人和，凤凰仪也。
师延
师延者，殷之乐工也。
自庖皇以来，其世遵此职。
至师延精述阴阳，晓明象纬，终莫测其为人。
世载辽绝，而或出或隐。
在轩辕之世，为司乐之官。
及乎殷时，总修三皇五帝之乐。抚一弦之琴，则地祗皆升。吹玉律，则天神俱降。
当轩辕之时，已年数百岁，听众国乐声，以审世代兴亡之兆。
至夏末，抱乐器以奔殷。
而纣淫于声色，乃拘师延于阴宫之内，欲极刑戮。
师延既被囚絷，奏清商流徵调角之音。司狱者以闻于纣，犹嫌曰：此乃淳古远乐，非余可听悦也。
犹不释。
师延乃更奏迷魂淫魄之曲，以欢修夜之娱，乃得免炮烙之害。
闻周武王兴师，乃越濮流而逝。
或云，其本死于水府。
故晋卫之人镌石铸金图画以象其形，立祠不绝矣。
师旷
师旷者，或云出于晋灵之世。
以主乐官，妙辩音律，撰兵书万篇，时人莫知其原裔，出没难详也。
晋平公时，以阴阳之学，显于当世。
乃薰目为瞽，以绝塞众虑。
专心于星算音律，考钟吕以定四时，无毫厘之异。
春秋不记师旷出于何帝之时。
旷知命欲终，乃述《宝符》百卷。
至战国分争，其书灭绝矣。
晋平公使师旷奏清徵，师旷曰：清徵不如清角也。
公曰：清角可得闻乎？
师旷曰：君德薄，不足听之，听之将恐败。
公曰：寡人老矣，所好者音，愿遂听之。
师旷不得已而鼓。
一奏之，有云从西北方起；再奏之，大风至，大雨随之。
掣帷幕，破俎豆，堕廊瓦。
坐者散走；平公恐惧，伏于廊室。
晋国大旱，赤地三年，平公之身遂病。
师涓
师涓者出于卫灵公之世。
能写列代之乐，善造新曲，以代古声，故有四时之乐。
春有《离鸿》、《去雁》、《应苹》之歌；夏有《明晨》、《焦泉》、《朱华》、《流金》之调；秋有《商飚》、《白云》、《落叶》、《吹蓬》之曲；冬有《凝河》、《流阴》、《沉云》之操。
此四时之声，奏于灵公，公沉湎心惑，忘于政事。
蘧伯玉谏曰：此虽以发扬气律，终为沉湎靡曼之音，无合于风雅，非下臣宜荐于君也。
灵公乃去新声而亲政务，故卫人美其化焉。
师涓悔其违于雅颂，失为臣之道，乃退而隐迹。
伯玉焚其乐器于九达之衢，恐后世传造焉。
其歌曲湮灭，世代辽远，唯纪其篇目之大意也。
楚怀王
洞庭之山浮于水上，其下金堂数百间，帝女居之。
四时闻金石丝竹之声彻于山顶。
楚怀王之时，与群才赋诗于水湄。
故云，潇湘洞庭之乐，听者令人难老，虽《咸池》《萧韶》不能比焉。
每四仲之节，王尝绕山以游宴。各举四仲之气，以为乐章。
惟仲春律中夹钟，乃作轻流水之诗，宴于山南。
时中蕤宾，乃作《皓露》《秋霜》之曲。
其后怀王好进奸雄，群贤逃越。
屈平以忠见斥，隐于沅澧之间。
王迫逐不已，乃赴清冷之渊。
楚人思慕之，谓之水仙。
咸阳宫铜人
秦咸阳宫中有铜人十二枚，坐高皆三五尺。列在一筵上，琴筑竽笙，各有所执。皆组绶华采，俨若生人。
筵下有铜管，上口高数尺。其一管空，内有绳大如指。
使一人吹空管，一人纽绳，则琴瑟竽筑皆作，与真乐不异。
隋文帝
隋文帝开皇十四年，于翟泉获玉磬十四。
悬之于庭，有二素衣神人来击之，其声妙绝。
唐太宗
唐太宗留心雅正，励精文教。
及命太常卿祖孝孙正宫商，起居郎吕才习音韵，协律郎张文收考律吕。
平其散滥，为之折衷。
作降神乐，为九功舞，天下靡然向风矣。
初孝孙以梁陈旧乐杂用吴楚之音，周齐旧乐多涉胡戎之伎，于是斟酌南北，考以古音，而作大唐雅乐。以十二律，各顺其月，旋相为宫。
按《礼记》云，大乐与天地同和。
《诗序》云，太平之音安以乐，其政和。故制十二和之乐，合三十曲八十四调。
祭环丘以黄钟为宫，方泽以大吕为宫，宗庙以太簇为宫。
五郊迎享，则随月用律为宫。
初，隋但用黄钟一宫，唯扣七钟。余五虚悬而不扣。
及孝孙造旋宫之法，扣钟皆遍，无复虚悬矣。
时张文收善音律，以萧吉乐谱未甚详悉，取历代沿革，截竹为十二律吹之，备尽旋宫之义。
太宗又召文收于太常，令与孝孙参定雅乐。
太乐古钟十二，俗号哑钟，莫能通者。
文收吹律调之，声乃畅彻。知音乐者咸伏其妙，授协律郎。
及孝孙卒，文收始复采三礼，更加厘革，而乐教大备矣。
又润州曾得玉磬十二以献。
张率更叩其一曰：晋某岁所造也。
是岁闰月，造磬者法月数，当有十三个，缺其一，宜如黄钟东九尺掘。
必得焉。求之，如言所得。又贞观中，景云见，河水清。
张率更制为《景云河清歌》，名曰燕乐，今元会第一奏是也。
又太宗之平刘武周，河东士庶歌舞于道，军人相与作秦王破阵乐之曲。后编乐府云。
又《破阵乐》，被甲持戟，以象战事。
《庆善乐》，长袖曳屣，以象文德。
郑公见奏《破阵乐》，则俯而不视；《庆善乐》，则玩之不厌。
卫道弼曹绍夔
乐工卫道弼，天下莫能以声欺者。
曹绍夔与道弼皆为太乐，合享北郊。
御史怒绍夔，欲以乐不和为罪。
杂扣钟磬声，使夔闻，召之无误者，由是反叹伏。
洛阳有僧，房中磬子夜辄自鸣。
僧以为怪，惧而成疾。
求术士，百方禁之，终不能已。
夔与僧善，来问疾，僧具以告。
俄击斋钟，复作声。绍夔笑曰：明日可设盛馔，当为除之。僧虽不信绍夔言，冀其或效，乃具馔以待之。
夔食迄，出怀中锉，鑪磬数处而去，其声遂绝。僧苦问其所以，夔云：此磬与钟律合，击彼此应。
僧大喜，其疾亦愈。
裴知古
裴知古奏乐，谓元行冲曰：金石谐和，当有吉庆之事，其在唐室子孙耳。其月，中宗即位。
又裴知古
知古直太常，路逢乘马者。闻其声，窃言曰：此人即当堕马。
好事者随而观之，行未半坊，马惊殆死。
又尝观人迎妇，闻妇珮玉声曰：此妇不利姑。
是日姑有疾，竟亡。
善于摄生，开元十二年，年百岁而卒。李嗣真
唐朝承周隋离乱，乐悬散失，独无徵音，国姓所缺，知者不敢言达其事。
天后末，御史大夫李嗣真密求之不得，一旦秋爽，闻砧声者在今弩营，是当时英公宅。
又数年，无由得之。
其后徐业反，天后潴其宫。
嗣真乃求得丧车一镡，入振之于东南隅，果有应者。
遂掘之，得石一段，裁为四具，补乐悬之缺。
后享宗庙郊天，挂簨簴者，乃嗣真所得也。
宋沇
宋沇为太乐令，知音近代无比。
太常久亡徵调，沇考钟律得之。
沇为太常丞，尝一日早于光宅佛寺待漏，闻塔上风铎声，倾听久之。
朝回，复止寺舍。
问寺主僧曰：上人塔铃，皆知所自乎？
曰：不能知。
沇曰：其间有一是古制。
某请一登塔，循金索，试历扣以辨之，可乎？
僧初难后许，乃扣而辨焉。
在寺之人，即言往往无风自摇，洋洋有闻，非此耶。
沇曰：是耳。
必因祠祭，考本悬钟而应之。固求摘取而观之，曰：此沽洗之编钟耳，请旦独掇于僧庭。
归太常，令乐工与僧同临之。
约其时，彼扣本悬，此果应，遂购而获焉。
又曾送客出通化门，逢度支运乘。
驻马俄顷，忽草草揖客别。
乃随乘行，认一铃，言亦编钟也。
他人但觉镕铸独工，不与众者埒，莫知其余。
乃配悬，音形皆合其度。
异乎，此亦识徵在金奏者与。
王仁裕
晋都洛下，丙申年春。
翰林学士王仁裕夜直，闻禁中蒲牢，每发声，如叩项脑之间。
其钟忽撞作索索之声，有如破裂，如是者旬余。
每与同职默议，罔知其何兆焉。
其年中春，晋帝果幸于梁汴。石渠金马，移在雪宫，迄今十三年矣。
索索之兆，信而有徵。
李师诲
此石流转到安邑李甫宅中。李师诲，是绘画番马李渐的孙子，任潞州刘从谏的从事。
得知刘从谏图谋不轨，于是就隐居在黎城山中。
刘从谏反叛被平息后，朝廷嘉奖李师诲，升迁他到除县任县宰。
李师诲曾在一位穿衲衣的僧人那里，得到陨石一片。
那个僧人说：一次，他早起行走在蜀道上，看见有一颗流星坠落在前边。
掘地，挖出这片陨石，如断磬。
陨石的右端雕刻一个狻猊头，也象磬，有孔，穿丝带的地方还很光滑呢。
这大概是天上有神人奏乐乐器坏了掉到地上的吧！
这块陨石后来流传到安邑李甫家。
琴
玙璠乐秦咸阳宫有琴长六尺，安十三弦，二十六徽。
皆七宝饰之，铭曰玙璠之乐。刘道强
齐人刘道强善弹琴，能作单凫寡鹤之弄。
听者皆悲，不能自摄。
赵后
赵后有宝琴曰凤凰，皆以金玉隐起为龙凤螭鸾，古贤烈女之象。
亦善为《归凤》《送远》之操焉。马融
马融历二郡两县，政务无为，事从其约。
在武都七年，南郡四年，未尝按论刑杀一人。
性好音乐，善鼓琴吹笛。
每气出蜻蜊相和。
杨秀
隋文帝子蜀王秀，尝造千面琴，散在人间。
李勉
唐汧公李勉好雅琴，尝取桐梓之精者，杂缀为之，谓之百衲琴。
用蜗壳为徵，共间三面尤绝异，通谓之响泉韻磬。弦一上，可十年不断。
又勉又取漆筒为之，多至数百张，求者与之。
有绝代者，一名响泉，一名韻磬，自宝于家。
又京中又以樊氏、路氏琴为第一。
路氏有房太尉石枕，损处惜而不治。
蜀中雷氏斫琴，常自品第。
上者以玉徽，次者以宝徽，又次者以金螺蚌徽。
张弘靖
张相弘靖夜会名家，观郑宥调二琴至切。
各置一榻，动宫则宫应，动角则角应。
稍不切，乃不应。宥师董庭兰，尤善汎声、祝声。
董庭兰
响泉、韻磬，本落樊泽司徒家，后在珠崖宅，又在张彦远宅，今不知流落何处。
弹琴近代称贺若夷、甘党。
前有董庭兰、陈怀古。
怀能況祝二家声，谓大小胡笳也。
萧古亦善琴，云胡笳第四头。
犯无射商，遂用其音为萧氏九弄。
蔡邕
蔡邕在陈留，其邻人有以酒食召邕。
比往而酒会已酣焉，客有弹琴者。
邕至门，潜听之曰：嘻，以乐召我而有杀心，何也？
遂返。将命者告主人，主人遽自追而问其故。
邕具以告。琴者曰：我向鼓弦，见螳螂方向鸣蝉，蝉将去，螳螂为之一前一却。
吾心唯恐螳螂之失蝉也，此岂为杀心而声者乎。邕叹曰：此足以当之矣。
于頔
于司空頔常令客弹琴。其嫂知音，听于帘下。
叹曰：三分之中，一分筝声，二分琵琶声。无本色韻。
韩皋
韩皋生知音律。
尝观弹琴，至《止息》，叹曰：妙哉，稽生之为是也。
其当晋魏之际，其音主商。
商为秋声，秋也者，天将摇落肃杀，其岁之晏乎。
又晋承金运之声也，此所以知魏之季，而晋将代之也。
慢其商弦，以宫同音，是臣夺君之义也。
此所以知司马氏之将篡也。
司马懿受魏明帝顾托，后返有篡夺之心。自诛曹爽，逆节弥露。
王陵都督扬州，谋立楚王彪。
母丘俭、文钦、诸葛诞，前后相继为扬州都督，咸有匡扶魏室之谋，皆为懿父子所杀。
叔夜以扬州故广陵之地，彼四人者，皆魏室文武大臣，咸散败于广陵，故名其曲为广陵散。
言魏氏散亡，自广陵始也。
《止息》者，晋虽暴兴，终止急于此也。
其哀愤戚惨痛迫切之音，尽在于是。
永嘉之乱，是其应乎。
叔夜撰此，将贻后代之知音者，且避晋祸，所以托之鬼神也。
皋之于音，可谓至矣。
王中散
唐乾符之际，黄巢盗据两京，长安士大夫避地北游者多矣。
时有前翰林待诏王敬傲，长安人。能棋善琴，风骨清峻。
初自蒲坂历于并。
并帅郑从谠，以相国镇汾晋。
傲谒之，不见礼。
后又之邺，时罗绍戚新立，方抚士卒，务在战争。
敬傲在邺中数岁。
时李山甫文笔雄健，名著一方。
适于道观中，与敬傲相遇。
又有李处士亦善抚琴，山甫谓二客曰：幽兰绿水。可得闻乎？
敬傲即应命而奏之，声清韻古。感动神。
曲终。敬傲潜然返袂云：忆在咸通，王庭秋夜，供奉至尊之际，不意流离于此也。
李处士亦为《白鹤》之操。
山甫援毫抒思，以诗赠曰，幽兰绿水耿清音，叹息先生枉用心。
世上几时曾好古，人前何必苦沾襟。
余句未成。山甫亦自黯然，悲其未遇也。王生因别弹一曲，坐客弥加悚敬，非寻常之品调。
山甫遂命酒停弦，各引满数杯，俄而玉山俱倒。
洎酒醒，山甫方从客问曰：向来所操者何曲，他处未之有也。
王生曰：某家习正音，奕世传受。
自由德顺以来，待诏金门之下，凡四世矣。
其常所操弄，人众共知。
唯嵇中散所受伶伦之曲，人皆谓绝于洛阳东市，而不知有传者。
余得自先人，名之曰《广陵散》也。
山甫早疑其音韻，殆似神工，又见王生之说，即知古之《广陵散》，或传于世矣。
遂成四韻，载于诗集。
今山甫集中，只标李处士，盖写録之误耳。
由是李公常目待诏为王中散也。
王生后又游常山，是时节帅王镕年在幼龄，初秉戎钺。方延多士，以广令名。
时有李夐郎中、莫又玄秘书、萧珦员外、张道古、并英儒才学之士，咸自四集于文华馆。
故待诏之琴棋，亦见礼于宾榻。
岁时供给，莫不丰厚。
王或命挥弦动轸，必大加锡遗焉。
在常山十数年，甚承礼遇。
敬傲每戴危冠，着高屐，优游啸咏而已。
冬月亦葛巾单衣，体无绵纩，日醺酣于市，人咸怪异之。
闻昭宗返正，辞归帝里，后不知所终。
敬傲又能衣袖中剪纸为蜂蝶，举袂令飞，满于四座，或入人之襟袖，以手揽之，即复于故所也。
常时咸疑有神仙之术。
张道古与相善，每钦其道艺，曾著《王逸人传》，为此也。
道古名睍，博字。
善古文，读书万卷，而不好为诗。
曾在张楚梦座上，时久旱，忽大雨，众宾皆喜而詠之。
道古最后方成绝句曰：亢旸今已久，喜雨自云倾。
一点不斜去，极多时下成。
坐客重其文学之名，而哂其诗之拙也。
瑟
卢中丞迈有宝瑟四，各值数十万。
有寒玉、石磬、响泉、和至之号。
阮咸元行冲宾客为太常少卿时，有人于古墓中得铜物似琵琶而身正圆，莫有识者。
元视之曰：此阮咸所造乐也。
乃令匠人改以木，为声清雅，今呼为阮咸者是也。
又晋书称阮咸善弹琵琶。
后有发咸墓者，得琵琶以瓦为之。
时人不识，以为于咸墓中所得，因名阮咸。
近有能者不少，以琴合调，多同之。
