峰州鱼海虾瓦屋子印鱼石斑鱼
井鱼
异鱼螃鱓鱼玳瑁海术海镜
水母
蠏百足蠏螗蠏鱼鹦鹉螺红螺鸯龟鲵鱼鲎飞鱼虎蠏蠔赤鯶公雷穴鱼
虬尾牛鱼蝤奔係臂鸡嘴鱼剑鱼懒妇鱼黄雀化蛤天牛鱼
峰州鱼峰州有一道水，从吐蕃中来，夏冷如冰雪。
有鱼长一二寸，来去有时，盖水上如粥。
印鱼印鱼，长一尺三寸，额上四方如印，有字，诸大鱼应死者，先以印印之。
石斑鱼
僧行儒言，建州有石斑鱼，好与蛇交。
南中多隔蜂窠，窠大如壶，常群螫人。
土人取石斑鱼就蜂侧炙之，標于竿上，向日，令鱼影落其窠上，须臾，有鸟大如燕数百，互击其窠，窠碎落如叶，蜂亦全尽。
唐段成式云，井鱼脑有穴，每嗡水，辄于脑穴蹙出，如飞泉，散落海中，舟人竞以空器贮之。
海水咸苦，经鱼脑穴出，反淡如泉水焉。
成式见梵僧善提胜说。
异鱼
异鱼，东海人常获鱼，长五六尺，腹胃成胡鹿刀槊之状，或号秦皇鱼。
螃
傍海大鱼，脊上有石十二时，一名篱头溺，一名螃，其溺甚毒。
鱓鱼
郫县侯生者，于沤麻池侧得鱓鱼，大可尺围，烹而食之，发白复黑，齿落复生，自此轻健。
玳瑁玳瑁形状似龟，唯腹背甲有烘点。
《本草》云： 玳瑁解毒，其大者悉婆萨石，兼云辟邪。 
广南卢亭，获活玳瑁龟一枚以献连帅嗣薛王。王令生取背甲小者二片，带于左臂上以辟毒。
龟被生揭其甲，甚极苦楚。
后养于使宅后北池，伺其揭处渐生，复遣卢亭送于海畔。
或云，玳瑁若生，带之有验，是饮馔中有盅毒，玳瑁甲即自摇动；若死，无此验。
海术
南海有水族，前左脚长，前右脚短，口在肋旁背上，常以左脚捉物，置于右脚，右脚中有齿啮之，方内于口。
大三尺余，其声 术术 ，南人呼为海术。
海镜
海镜，广人呼为膏叶，盘两片，合以成形。
壳圆，中甚莹滑。日照如云母光。
内有少肉如蚌胎，腹中有红蟹子，其小如黄豆，而螯具足。海镜饥，则蟹出拾食，蟹饱归腹，海镜亦饱。
或迫之以火，则蟹子走出，离肠腹立毙。
或生剖之，有蟹子活在腹中，逡巡亦毙。
水母，广州谓之水母，闽谓之魠。
其形乃浑然凝结一物，有淡紫色者，有白色者，大如覆帽，小者如碗。
肠下有物如悬絮，俗谓之足，而无口眼。常有数十虾寄腹下，咂食其涎。
浮泛水上，捕者或遇之，即欻然而没，乃是虾有所见耳。
南中好食之，云性暖，治河鱼之疾，然甚腥，须以草木灰点生油再三洗之，莹净如水精紫玉。
肉厚可二寸，薄处亦寸余，先煮椒桂或豆蔻，生姜缕切而炸之，或以五辣肉醋，或以虾醋，如鲙食之。最宜虾醋，亦物类相摄耳。
水母本阴海凝结之物，食而暖补，其理未详。
蟹
蟹，八月腹内有芒，芒真稻芒也，长寸许，向东输与海神，未输芒，不可食。
百足蟹
善苑国出百足蟹，长九尺，四螯。煎为胶，谓之螯胶，胜凤喙胶也。
螗蟹
鱼鱼，章安县出焉。子朝出索食，暮还入母腹，中容四子。颊赤如金，甚健，网不能制，俗呼为河伯健儿。
鹦鹉螺
红螺，大小亦类鹦鹉螺，壳薄而红，亦堪为酒器。刳小螺为足，缀以胶漆，尤可佳尚也。
鸯龟
初宁县里多鸯龟，壳薄狭而燥，头似鹅，不与常龟同，而能啮犬也。
鲵鱼
鲵鱼如鲇，四足长尾，能上树。
天旱，辄含水上山，以草叶覆身，张口，鸟来饮水，辄吸食之。
声如小儿，峡中人食之，先缚于树鞭之，身上白汁出，如构汁，去此方可食，不尔有毒。
鲎
鲎雌常负雄而行，渔者必得其双。
南人列肆卖之，雄者少肉。
旧说，过海辄相积于背，高尺余，如帆，乘风游行。
今鲎壳上有物，高七八寸，如石珊瑚，俗呼鲎帆。至今闽岭重鲎酱。
十二足，壳可为冠，次于白角。
南人取其尾为小如意。
飞鱼
飞鱼，朗山朗水有之，鱼长一尺，能飞，即凌云空，息即归潭底。
虎蟹
虎蟹，壳上有虎斑，可装为酒器，与红蟹皆产琼崖海边，虽非珍奇，亦不易采得也。
蠔
蠔即牡蛎也，其初生海岛边，如拳石，四面渐长。
有高一二丈者，巉岩如山，每一房内，蠔肉一片，随其所生，前后大小不等。每潮来，诸蠔皆开房，伺虫蚁入，即合之。
海夷卢亭者以斧楔取壳，烧以烈火，蠔即启房，挑取其肉，贮以小竹筐，赴虚市，以易西骨米。
蠔肉大者醃为炙，小者炒食，肉中有滋味。食之即甚，壅肠骨。
赤鯶公
鲤脊中鳞一道，每鳞上有黑点，大小皆三十六鳞。
唐朝律，取得鲤鱼，即宜放，仍不得吃。说赤鯶公，卖者决六十。
雷穴鱼
兴州有一处名雷穴，水常半穴，每雷声，水塞穴流，鱼随流而出。
百姓每候雷声，绕树布网，获鱼无限。
非雷声，渔子聚鼓击于穴口，鱼亦辄出，所获半于雷时。
韦行规为兴州刺史时，与亲故书，说其事。
虬尾
东海有鱼，虬尾似鸱，鼓浪即降雨，遂设像于屋脊。
牛鱼
海上取牛鱼皮悬之，海潮至，即毛竖。
蝤
蝤，大者长尺余，两螯至强。
八月能与虎斗，虎不如。
随大潮退壳，一退一长。
奔
奔，一名瀱，非鱼非蛟，大如舡，长二三丈，若鲇，有两乳在腹下，雄雌阴阳类人。取其子着岸上，声如婴儿啼。
项上有孔，通头，气出哧哧作声，必大风，行者以为候。
相传懒妇所化，杀一头，得膏三四斛，取之烧灯，照读书纺绩辄暗。照欢乐之处则明。
係臂
係臂如龟，入海捕之，必先祭。又陈所取之数，则自出，因取之。
若不信，则风浪覆舡。
鸡嘴鱼
李德裕幼时，常于明州见一水族，有两足，嘴似鸡，身如鱼。
剑鱼
