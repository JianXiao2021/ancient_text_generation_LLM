崔澹皮日休薛能周顗任毂王徽山东人张登朱泽徐彦若冯涓张浚伶人封舜卿姚洎李台瑕织锦人李主簿陈癞子患目鼻人伛人田媪
崔澹
唐崔澹，试以《至仁伐至不仁赋》。时黄巢方炽，因为无名子嘲曰：主司何事厌吾皇，解把黄巢比武王。
皮日休
唐皮日休尝谒归仁绍，数往而不得见。皮既心有所慊，而动形于言，因作咏龟诗：硬骨残形知几秋，尸骸终不是风流。
顽皮死后鑽须遍，都为平生不出头。
时仁绍亦有诸子佾、系，与日休同在场中，随即闻之。
因伺其复至，乃于刺字皮姓之中，题诗授之曰：八片尖裁浪作球，火中爆了水中揉。
一包闲气如长在，惹踢招拳卒未休。
时人以为日休虽轻俳，而仁绍亦浮薄矣。
薛能
唐赵璘仪质琐陋，成名后为婿，薛能为傧相。
乃为诗嘲谑，其略曰：巡关每傍樗蒲局，望月还登乞巧楼。第一莫教娇太过，缘人衣带上人头。
又曰：不知元在鞍轿里，将为空驮席帽归。
又曰：火炉床上平身立，便与夫人作镜台。
周顗
唐处士周顗洪儒奥学，偶不中第，旅浙西。
与从事欢饮，而昧于令章，筵中皆戏之。
有宾从赠诗曰：龙津掉尾十年劳，声价当时斗月高。
唯有红妆回舞手，似持双刃向猿猱。
周答曰：十载文场敢惮劳，宋都回鶃为风高。
今朝甘被花枝笑，任道樽前爱缚猱。
任毂
唐任毂有经学，居怀谷，望征命而蒲轮不至，自入京中访问知己。
有朝士戏赠诗曰：云林应讶鹤书迟，自入京来探事宜。
从此见山须合眼，被山相赚已多时。
后至补衮。
王徽
唐广明岁，薛能失律于许昌，都将周岌代之。
明年，宰相王徽过许，谓岌曰：昔闻贵藩有部将周撞子，得非司空耶？何致此号？
岌愧郝良久，答曰：岌出身走卒，实蕴壮心，每有征行，不避锋刃，左冲右捽，屡立微功，所以军中有此名号。
王笑，复谓岌曰：当时扑落涡河里，可是撞不著耶！
岌顷总许卒，征徐方，为贼所败，溺于涡水，或拯之仅免。
主人即戏云：闻山东人煮车毂汁下食，为有榆气。答曰：闻京师人煮驴轴下食，虚实？
主人问云：此有何意？
云：为有苜蓿气。
主人大惭。
张登
唐南阳张登制举登科。
形貌枯瘦，气高傲物。
裴枢与为师友。枢为司勋员外，举公群至投文，枢才诋诃瑕谪。登自知江陵盐铁院会计到城，直入司勋厅，冷笑曰：裴三十六，大有可笑事。
枢因问登可笑之由，登曰：笑公驴牙郎，搏马价。
此成笑耳。
朱泽
唐王轩少为诗，颇有才思。
游西小江，泊舟苎萝川，题西施石曰：岭上千峰秀，江边细草春。
今逢浣沙石，不见浣沙人。
俄见一女子，振璚珰，扶石笋，低回而谢曰：妾自吴宫还越国，素衣千载无人识。
当时心比金石坚，今日与君坚不得。
既欢会，复有恨别之辞。
后萧山郭凝素，闻王轩之遇，每过浣沙溪，日夕长吟，屡题歌诗于石，寂尔无人，乃郁怏而返。
进士朱泽嘲之，闻之莫不嗤笑。
凝素内耻，无复斯游。
诗云：三春桃李本无言，苦被残阳鸟雀喧。
借问东邻效西子，何如郭素拟。
王轩。徐彦若
唐乾宁中，荆南成汭曾为僧，盗据渚宫，寻即贡命。
末年，每事聘辩。
初以澧、朗在巡属，为土豪雷满所据，奏请割隶。宰相徐彦若在中书，不为处置，由是衔之。
及彦若出镇番禺，路由渚宫，汭虽加接延，而常怏怏。
馔后，更席而坐，诡辩锋起。
徐曰：令公位尊方面，自比桓、文。雷满，偏州一火草贼尔，令公不能加兵，而怨朝廷乎？
成赧焉而屈。
徐文雅高赡，听之亹亹，成虽甚敬惮，犹以岭外黄茅瘴，患者发落，而戏曰：黄茅瘴，望相公保重。
徐曰：南海黄茅瘴，不死成和尚。
盖讥成公曾为僧也，终席惭耻之。
冯涓
冯涓，旧唐名士，雄才奥学。
登进士第，履厉已高。
唐帝幸梁、洋，涓扈跸焉。
至汉中，诏除眉州刺史。赴任，至蜀阻兵，王氏强縻于幕中。
性耿概不屈，恃才傲物，甚不洽于伪蜀主。
知王氏有异图，辄不相许。
或赠缯帛，必锁柜中，题云贼物，蜀主虽知，怜其文艺，每强容之。
时或不可，数揖出院。欲挝杀之，略无惧色。
后朱梁遣使致书于蜀，命诸从事韦庄辈，具草呈之，皆不惬意。
左右曰：何妨命前察判为之？
蜀主又有惭色。
梁使将复命，不获已，遂请复职。便亟修回复，涓一笔而成，大称旨。
于是却复前欢。
因召诸厅同宴，饮次，涓敛衽曰：偶记一话，欲对大王说，可乎？
主许之。曰：涓少年，多游谒诸侯，每行，即必广赍书策，驴亦驮之，马亦驮之。
初戒途，驴咆哮跳踯，与马争路而先，莫之能制。行半日后，抵一坡，力疲足惫，遍体汗流，回顾马曰：马兄马兄，吾去不得也，可为弟搭取书，马兄诺之，遂併在马上。
马却回顾谓驴曰：驴弟，我为你有多少伎俩，毕竟还搭在老兄身上？
蜀主大笑。
同幕皆遭凌虐。
及伪蜀开国，终不肯居宰辅。
张浚伶人
唐宰相张浚，常与朝士于万寿寺阅牡丹而饮。
俄有雨降，抵暮不息，群公饮酣未阑。
左右伶人皆御前供奉第一部者，恃宠肆狂，无所畏惮。
其间一辈曰张隐，忽跃出，扬声引词曰：位乖燮理致伤残，四面墙匡不忍看。
正是花时堪下泪，相公何必更追欢。
告讫遂去。
阖席愕然，相眄失色，一时俱散。
张但惭恨而已。
封舜卿
朱梁封舜卿文词特异，才地兼优，恃其聪俊。
率多轻薄。
梁祖使聘于蜀，时岐、梁眦睚，关路不通，遂溯汉江而上，路出全州，土人全宗朝为帅。封至州，宗朝致筵于公署。
封素轻其山州，多有傲睨，全之人莫敢不奉之。
及执斝索令，曰：《麦秀两歧》。
伶人愕然相顾：未尝闻之，且以他曲相同者代之。
封摆头曰：不可。
又曰：《麦秀两歧》。复无以措手。
主人耻而复恶，杖其乐将。
停盏移时，逡巡，盏在手，又曰：《麦秀两歧》。
既不获之，呼伶人前曰：汝虽是山民，亦合闻大朝音律乎！
全人大以为耻。
次至汉中，伶人已知全州事，忧之。
及饮会，又曰：《麦秀两歧》，亦如全之筵，三呼不能应。
有乐将王新殿前曰：略乞侍郎唱一遍。
洎封至蜀，置设。
弄参军后，长吹《麦秀两歧》于殿前，施芟麦之具，引数十辈贫儿，褴缕衣裳，携男抱女，挈筐笼而拾麦，仍合声唱，其词凄楚，及其贫苦之意，不喜人闻。
封顾之，面如土色，卒无一词。
惭恨而返，乃复命。历梁、汉、安、康等道，不敢更言两歧字。
蜀人嗤之。
姚洎
唐裴廷裕字庸余，乾宁中，在内庭，文书敏捷，号为下水船。
梁太祖受禅，姚洎为学士，尝从容。上问及廷裕行止，洎对曰：顷岁左迁，今闻旅寄衡永。
上曰：颇闻其人才思甚捷。
洎对曰：向在翰林，号为 下水船 。
太祖应声谓洎曰：卿便是 上水船 也。
洎微笑，深有惭色。
议者以洎为急滩头上水船也。
李台瑕
伪蜀韩昭仕王氏为礼部尚书，丽文殿大学士。
粗有文章，至于琴棋书算射法，悉皆涉猎，以此承恩于后主。
朝士李台瑕曰：韩八座之艺，如拆袜线，无一条长。
时人韪之。
织锦人
唐卢氏子不中第，徒步及都城门东。其日风寒甚，且投逆旅。
俄有一人续至，附火良久，忽吟诗曰：学织缭绫功未多，乱投机杼错抛梭。
莫教宫锦行家见，把此文章笑杀他。
又云：如今不重文章事，莫把文章夸向人。
卢愕然，忆是白居易诗，因问姓名。
曰：姓李，世织绫锦。
离乱前，属东都官锦坊织宫锦巧儿，以薄艺投本行。
皆云： 如今花样，与前不同。
不谓伎俩儿以文綵求售者，不重于世，且东归去。
李主簿
唐方千姿态山野，且又兔缺，然性好凌侮人。
有龙丘李主簿者，不知何许人也，偶于知闻处见千，而与之传杯。
龙丘目有翳，千改令以讥之曰：千改令，诸人象令主。
措大吃酒点盐军将吃酒点酱，只见门外著篱，未见眼中安障。
龙丘答曰：措大吃酒点盐，下人吃酒点鲊，只见半臂著襕，未见口唇开跨。
一座大笑。
陈癞子
唐营丘有豪民姓陈，藏镪钜万，染大风疾，众目之为陈癞子。
自奉之道，则不薄矣，然切讳癞字。
家人妻孥，或误言者，则必遭怒，或至笞棰。
宾客或言所苦减退，则酒食延待，优丰甚至。
言增添，则白眼相顾耳。
有游客，心利所霑，而不能禁其口，遂谒之。
初谓曰：足下之疾，近日尤减。
陈亦欣然，命酒馔延接，乃赍五缗。
客将起，又问之曰：某疾果退否？
客曰：此亦添减病。
曰：何谓也？
客曰：添者面上添肉渤沤子，减者减却鼻孔。
长揖而去。
数日不怿。
又每年五月，值生辰，颇有破费。
召僧道启斋筵。伶伦百戏毕备。
斋罢，伶伦赠钱数万。
时有顐者何岸，高不敏见，既去复入，谓曰：蒙君厚惠，感荷奚言，然某偶忆短李相公诗，落句一联，深叶主人盛德也。
陈曰：试诵之。
时陈君处于中堂，坐碧纱帏中，左右侍立，执轻篓白帚者数辈。
伶伦曰：诗云： 三十年来陈癞子，如今始得碧纱幪。遭大诟而去。
患目鼻人
一人患眼侧睛及翳，一人患齆鼻，俱以《千字文》作诗相咏。
齆鼻人先咏侧眼人云：眼能日月盈，为有陈根委。
傍人咏之曰：柱杖欲似乃，播笏便似及；逆风荡雨行，面干顶额湿；著衣床上坐，肚缓脊皮急；城门尔许高，故自匍匐入。
田媪
唐京城中，有妇人姓田，年老，口无齿。与男娶同坊人张氏女。
张因节日盛馔，召田母饮啖，及相送出，主人母云：惭愧，无所啖嚼，遣亲家母空口来，空口去。
如此者数矣，田终不悟。
归语夫曰：张家母唤我，大有饮食，临别即云： 惭愧，亲家母空口来，空口去。不知何也？
夫曰：此是弄君无齿。
张家母面上有疮瘢，眼下皮急，极沾眂，若更有此语，可报云： 只是眼下急。
田私记之。
居数日，张复召田，临起复云：惭愧，空口来，空口去。
田母乃熟视主人母眼，良久忘却眼下急。直云：是眼皮沾眂。
合家大笑。
