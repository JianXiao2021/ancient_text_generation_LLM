率然
西方山中有蛇，头尾差大，有色五彩。
人物触之者，中头则尾至，中尾则头至，中腰则头尾并至，名曰 率然 。
会稽常山，最多此蛇。
孙子兵法曰： 将之三军，势如率然也。 
蛇丘
东海有蛇丘，地险，多渐洳，众蛇居之，无人民，蛇或人头而蛇身。
昆仑西北山
昆仑西北有山，周回三万里，巨蛇绕之，得三周，蛇为长九万里。
蛇常居此山，饮食沧海。
绿蛇
顾渚山頳石洞，有绿蛇长可三尺余，大类小指。
好栖树杪，视之若鞶带，缠于柯叶间。
无螫毒，见人则空中飞。
报冤蛇
岭南有报冤蛇，人触之，即三五里随身即至。
若打杀一蛇，则百蛇相集。
将蜈蚣自防，乃免。
毒蛇
其牙倒勾，去人数步，直来，疾如激箭。
螫人立死，中手即断手，中足即断足，不然则全身肿烂，百无一活，谓蝮蛇也。
有黄喉蛇，好在舍上，无毒，不害人，唯善食毒蛇，食饱，垂头直下，滴沫，地喷起，变为沙虱。中人为疾。
额上有大王字，众蛇之长，常食蝮蛇。
种黍来蛇
种黍来蛇，烧羚羊角及头发，则蛇不敢来。
蚺蛇
蚺蛇，大者五六丈，围五六尺。以次者亦不下三四丈，围亦称是。
身斑，文如锦缬。
里人云，春夏多于山林中等鹿，鹿过则衔之。自尾而吞，唯头角碍于口外，即深入林树间，阁其首，伺鹿坏，头角坠地，鹿身方咽入腹。
如此后，蛇极羸弱，及其鹿消。壮俊悦泽，勇健于未食鹿者。
或云，一年则食一鹿。
又一说，蚺蛇常吞鹿，鹿消尽，乃绕树出骨。
养疮时，肪腴甚美。
或以妇人衣投之，则蟠而不起。
其胆上旬近头，中旬近尾。
蚺蛇胆
泉建州进蚺蛇胆，五月五日取时胆。
两柱相去五六尺，击蛇头尾，以杖于腹下来去扣之，胆即聚，以刀刲取。
药封放之，不死。
复更取，看肋下有痕，即放。
鸡冠蛇
鸡冠蛇，头如雄鸡有冠。身长尺余，围可数寸，中人必死。
会稽山下有之。
爆身蛇
爆身蛇，长一二尺，形如灰色。闻人行声，林中飞出，状若枯枝，横来击人，中者皆死。
黄领蛇
黄领蛇，长一二尺，色如黄金，居石缝中。
欲雨之时，作牛吼声，中人亦死。
四明山有之。蓝蛇
蓝蛇，首有大毒，尾能解毒，出梧州陈家洞。
南人以首合毒药，谓之蓝药，药人立死。
取尾服，反解毒药。
巴蛇
巴蛇食象，三岁而出其骨，食之无心腹之疾。
蛮江蛇
南安蛮江蛇，到五六月，有巨蛇泛流登岸，首如张帽，万万蛇随之，入越王城。
两头蛇
韶州多两头蛇，为蚁封以避水。
蚁封者，蚁子聚土为台也。
苍梧亦多两头蛇，长不过一二尺。
或云，蚯蚓所化。
颜回
颜回、子路共坐于夫子之门，有鬼魅求见孔子，其目若合日，其状甚伟。
子路失魄，口噤不得言。
颜渊乃纳履杖剑前，捲握其腰，于是形化成蛇，即斩之。
孔子出观，叹曰： 勇者不惧，智者不惑；智者不勇，勇者不必有智。 
蜀五丁
周显王三十二年，蜀使使朝秦。
秦惠王数以美女进蜀王，感之故朝。
惠王知蜀王好色，许嫁五女于蜀。
蜀遣五丁迎之，还到梓潼，见一蛇入穴中，一人揽其尾，拽之不禁。至五人相助，大呼拔蛇，山崩，同时压杀五丁及秦五女，而山分为五岭，直上有平石。
蜀王痛悼，乃登之，因命曰 五女冢山 ，于平石上为 望妇侯 。作 思妻台 。
今其山或名 五丁冢 。
昭灵夫人
小黄县者，宋地黄乡也。
沛公起兵野战，丧皇妣于黄乡。
天下平定，乃使使者以梓宫招魂幽野。
于是有丹蛇在水，自洒濯，入于梓宫。
其浴处有遗发，故谥曰昭灵夫人。
张宽
汉武帝时，张宽为扬州刺史。
先是有老翁二人争地山，诣州讼疆界，连年不决。
宽视事复来，宽窥二翁形状非人，令卒持戟将入。问： 汝何等精？ 
翁走，宽呵格之，化为二蛇。
窦武
后汉窦武母产武而并产一蛇，送之野中。
后母卒，及葬未窆，有大蛇捧草而出，径至丧所，以头击柩，涕血皆流，俯仰诘屈，若哀泣之容。有顷而去，时人知为窦氏之祥。
楚王英女
鲁少千者得仙人符，楚王的少儿英为魅所病，请少千。
少千未至数十里，止宿。
夜有乘鳖盖车，从数千骑来，自称伯敬，候少千。遂请内酒数榼，肴餤数案。临别言： 楚王女病，是吾所为。君若相为一还，我谢君二十万。 
千受钱，即为还，从他道诣楚，为治之。
于女舍前，有排户者，但闻云： 少千欺汝翁。 
遂有风声西北去，视处有血满盆，女遂绝气，夜半乃苏。
主使人寻风，于城西北得一死蛇，长数丈，小蛇千百，伏死其旁。
后诏下郡县，以其日月，大司农失钱二十万，太官失案数具。
少千载钱上书，具陈说，天子异之。
张承母
张承之母孙氏怀承之时，乘轻舟游于江浦之际，忽有白蛇长三丈，腾入舟中。母咒曰： 君为吉祥，勿毒噬我。 
乃箧而将还，置诸房内。
一宿视之，不复见蛇，嗟而惜之。
邻人相谓曰： 昨见张家有一白鹤，耸翮凌云。 以告承母，使筮之。
卜人曰： 此吉祥也。
蛇鹤延年之物，从室入云，自卑升高之象。
昔吴王阖闾葬其妹，殉以美女，名剑宝物，穷江南之富。
未及十七年，雕云覆于溪谷，美女游于街上，白鹤翔于林中，白虎啸于山侧，皆是昔之精灵。
今出世，当使子孙位超臣极，擅名江表。若生子，可以为名。 
及生承，名白鹤。承生昭，位至丞相，为辅吴将军，年逾九十，蛇鹤之祥也。
冯绲
车骑将军巴郡冯绲为议郎，发绶笥，有二赤蛇可长三尺，分南北走。
大用忧怖，卜云： 此吉祥也，君后当为边将，以东为名。 
复五年，果为大将军，寻拜辽东太守。
魏舒
晋咸宁中，魏舒为司徒。
府中有蛇二，其长十丈，屋厅事平脊之上，止之数年，而人不知。但怪府中数失小儿及鸡犬之属。
后一蛇夜出，经柱侧，伤于刃，病不能登，于是觉之。
发徒数百，共攻击移时，然得杀之。
视所居，骨骼盈宇之间，于是毁府舍，更立之。
杜预
杜预为荆州刺史，镇襄阳时。有宴集，大醉，闭斋独眠，不听人前。
后尝醉，外闻斋中呕吐，其声甚苦，莫不悚栗。
有一小吏，私开户看之，正见床上一大蛇，垂头床边吐，都不见人，出密道如此。
吴猛
永嘉末，豫章有大蛇，长十余丈，断道，经过者，蛇辄吸取之，吞噬已百数。
道士吴猛与弟子杀蛇，猛曰： 此是蜀精，蛇死而蜀贼当平。 
既而果杜弢灭也。
颜含
晋颜含嫂病，须髯蛇胆，不能得。
含忧叹累日，有一童子持青囊授含，含视，乃蛇胆也，童子化为青鸟飞去。
司马轨之
司马轨之字道援，善射雉。
太元中，将媒下翳，此媒雊，野雉亦应。试令寻觅所应者，头翅已成雉，半身故是蛇。
晋中朝武库内，忽有雉，时人或谓为怪。张司空云： 此蛇所化耳。 
即使搜库中，果得蛇蜕。
又太元中，汝南人入山，见一竹，中蛇形已成，上枝叶如故。
吴郡桐庐人尝伐馀遗竹。一宿，见竿为雉，头颈尽就，身犹未变化，亦竹为蛇之化。
章苟
吴兴章苟于田中耕，以饭置菰里，每晚取食，饭亦已尽，如此非一。
后伺之，见一大蛇偷食，苟逐以鈠叉之。
蛇走，苟逐之，至一穴，但闻啼声云： 斫伤我矣。 
或言付雷公，令霹雳杀。
须臾，雷雨，霹雳覆苟上，苟乃跳梁大骂曰： 天使我贫穷，展力耕垦。
蛇来偷食，罪当在蛇，反更霹雳我耶？
乃是无知雷公。
雷公若来，吾当以鈠斫汝腹！ 
须臾，云雨渐散，转霹雳于蛇穴中，蛇死者数十。
太元士人
晋太元中，士人有嫁女于近村者。
至时，夫家遣人来迎，女家好发遣，又令女弟送之。
既至，重门累阁，拟于王侯。
廊柱下有灯火，一婢子严妆直守，后房帷帐甚美。
至夜，女抱乳母涕泣，而口不得言。
乳母密于帐中，以手潜摸之，得一蛇，如数围柱，缠其女，从足至头。
乳母惊走出，柱下守灯婢子，悉是小蛇，灯火是蛇眼。
慕容熙
西晋末，慕容熙光始三年，熙出游还，城南有柳树如人呼曰： 大王止。 
熙恶之，伐其树，下有蛇，长一丈。
至六年，熙为冯政所灭。
邛都老姥
益州邛都县有老姥家贫孤独，每食，辄有小蛇，头上有角，在柈之间。
姥怜而饲之，后渐渐长大丈余。县令有马，忽被蛇吸之，令因大怒，收姥。
姥云： 在床下。 
遂令人发掘，愈深而无所见，县令乃杀姥。
其蛇因梦于令曰： 何故杀我母？当报仇耳！ 
自此每常闻风雨之声。
三十日，是夕，百姓咸惊相谓曰： 汝头何得戴鱼。 
相逢皆如此言。
是夜，方四十里，整个城一时俱陷为湖，土人谓之邛河，亦邛池。
其母之故宅基独不没，至今犹存。
鱼人采捕，必止宿。又言此水清，其底犹见城郭楼槛宛然矣。
天门山天门山，山多峻秀，岩谷逶逦。
有大岩壁直上数千仞，草木交连，云雾拥蔽。
其下有迳途微细，行人往，忽然上飞而出林表，若升仙，遂绝世。
如此者渐不可胜纪，往来南北，号为仙谷。
时有乐于道者，不远千里而来，洗浴岩畔，以来升仙，在此林下，无不飞去。
会一夕，有智能者谓他人曰： 此必妖怪，非是仙道。 
因以石自系，而牵一犬入其谷，犬复飞去，然知是妖邪之气以噏之。
乃遣近山乡里，募年少者数百人，执兵器，持大棒。
而先纵火烧其草，及伐竹木，至山畔观之，遥见一物，长数十丈，高下隐隐，垂头下望。
饥饿分死，左右见龟蛇甚多，朝暮引颈向东方，人因伏地学之，遂不复饥。
体加轻便，能登岩岸。数年后，试竦身举臂，遂超出涧上，即得还家。颜色悦怿，颇更黠慧胜故。还食谷，啖滋味，百余日中，复其本质。
忻州刺史
唐忻州刺史是天荒阙，前后历任多死。
高宗时，有金吾郎将来试此官。
既至，夜独宿厅中。二更后，见檐外有物黑色，状如大船，两目相去数丈。
刺史问为何神，答云： 我是大蛇也。 
刺史令其改貌相与语，蛇遂化作人形，来至厅中。乃问何故杀人，蛇云： 初无杀心，其客自惧而死尔。 
又问： 汝无杀心，何故数见形躯？ 
曰： 我有屈滞，当须府主谋之。 
问有何屈，曰： 昔我幼时，曾入古冢，尔来形体渐大，求出不得。狐兔狸狢等，或时入冢，方得食之。
今长在土中，求死不得，故求于使君尔。 
问： 若然者，当掘出之，如何？ 
蛇云： 我逶迤已十余里，若欲发掘，城邑俱陷。
今城东有王村，村西有楸树。
使君可设斋戒，人掘树深二丈，中有铁函，开函视之，我当得出。 
言毕辞去。
及明，如言往掘，得函，归厅开之，有青龙从函中飞上天，迳往杀蛇，首尾中分。
蛇既获死。其怪绝矣。
余干县令
鄱阳余干县令，到官数日辄死，后无就职者，宅遂荒。
先天中，有士人家贫，来为之。
既至，吏人请令居别廨中，令因使治故宅，剪薙榛草，完葺墙宇。
令独处其堂，夜列烛伺之。二更后，有一物如三斗白囊，跳转而来床前，直跃升几上。
令无惧色，徐以手伥触之，真是韦囊而盛水也。乃谓曰： 为吾徙灯直西南隅。 
言讫而灯已在西南隅。
又谓曰： 汝可为我按摩。 
囊转侧身上，而甚便畅。
又戏之曰： 能使我床居空中否？ 
须臾，已在空中。
所言无不如意。
将曙，乃跃去。
令寻之，至舍池旁遂灭。
明日，于灭处视之，见一穴，才如蚁孔，掘之，长丈许而孔转大，围三尺余，深不可测。
令乃敕令多具鼎镬樵薪，悉汲池水为汤，灌之。
可百余斛，穴中雷鸣，地为震动。
又灌百斛，乃怗然无声，因并力掘之，数丈，得一大蛇，长百余尺。旁小者巨万计，皆并命穴中。
令取大者脯之，颁赐县中，后遂平吉。
