历阳媪孙权高颖神尧唐高祖太行山桑条歌突厥盐封中岳杨柳谣黄獐歌苾挈儿安乐寺乌鹊窠鲤鱼儿挽天枢黄犊子骆宾王天后阎知微长孙无忌魏王武媚娘孝和魏叔麟武三思孙佺张易之饮酒令白马寺李蒙李进周志公词李怀光王铎木成文草重生唐国闰竹骝
历阳媪
历阳县有一媪，常为善。
忽有少年过门求食，媪待之甚恭。临去谓媪曰： 时往县门，见门阃有血可登山避难。 
自是媪日往之，门吏问其状，媪具以少年所教答之。
吏即戏以鸡血，涂门阃。
明日，媪见有血，乃携鸡笼走上山。
其夕，县陷为湖，今和州历阳湖是也。
孙权湓口城，汉高祖六年灌婴所筑。
建安中，孙权经住此城，自标作井地，遂得故井。
井中有铭石云： 汉六年，颍阴侯开此井。
卜云，三百年当塞，塞后不度百年，当为应运者所开。 
权见铭欣悦，以为己瑞。
人咸异之。
高颖
西京朝堂北头有大槐树，隋曰唐兴村门首。
文皇帝移长安城，将作木匠高颖常坐此树下检校。
后栽树行不正，欲去之。
帝曰： 高颖坐此树下，不须杀之。 
至今先天一百三十年，其树尚在。
柯叶森竦，根株盘石礴，与诸树不同。承天门正当唐兴村门首，今唐家居焉。
神尧
隋炀帝与神尧高祖俱是独孤外家。然则神尧与炀帝常悔吝。
每朝谒退，炀帝背有词然。
后因赐宴，炀帝于众，因戏神尧。神尧高颜面皱，帝目为阿婆面，神尧忿恚不乐。洎归就第，怏怅不已。
见文皇已下，告文皇皆无言。
次告窦皇后曰： 某身世可悲，今日更被上显毁云阿婆面，据是儿孙不免饥冻矣。 
窦后欣跃曰： 此言可以室家相贺。 
神尧不喻，谓是解免之词。
后曰： 公封于唐，阿婆乃是堂主，堂者唐也。 
神尧涣然冰释。喜悦，与秦齐诸王，私相贺焉。唐高祖
唐北京受瑞坛，隋大业十三年，高祖令齐王元吉留守。辛丑，获青石，若龙形，文有丹书四字，曰 李渊万吉 。齐王献之，文字映澈，宛若龟形。帝乃令水渍磨以验之。数日，其字愈明。内外毕贺，帝曰： 上天明命，贶以万吉。宜以少牢祀石龟，而爵龟人。 
因立受瑞坛。
太行山
唐武德初，太行山大声曰：唐国兴，理万年。
桑条歌
唐永徽年以后，人唱桑条歌云：桑条莴女韦也乐。
至神龙年中，逆韦应之。
谄佞者郑愔，作桑条乐词十余首进之。
逆韦大喜，擢为吏部侍郎，赏缣百匹。突厥盐
唐龙朔已来，人唱歌名突厥盐。
后周圣历年中，差阎知微和匈奴，授三品春官尚书，送武延秀娶成默啜女，送金银器物锦彩衣裳以为礼聘，不可胜纪。
突厥翻动，汉使并没，立知微为可汗。突厥盐之应。
封中岳
唐调露中，大帝欲封中岳，属突厥叛而止。
后又欲封，土蕃入寇又停。
至永淳年，又驾幸嵩岳。谣云： 嵩山凡几层，不畏登不得，只畏不得登。三度征兵马，傍道打腾腾。 
岳下遘疫，不愈，回至宫而崩。
杨柳谣
唐永淳之后，天下皆唱 杨柳杨柳漫头驼 。
后徐敬业犯事，出柳州司马，遂作伪敕，自授扬州司马，杀长史陈敬之，据江淮反。
使李孝逸讨之，斩业首。驿马驮入洛，杨柳杨柳漫头驼，此其应也。
黄獐歌
周如意年已来，始唱黄獐歌。其词曰： 黄獐黄獐草里藏，弯弓射你伤。 
俄而契丹反叛，杀都督赵翙，营府陷没。
差总管曹仁师、张玄遇、麻仁节、王孝杰前后百万众，被贼败于黄獐谷。
诸军并没，罔有孑遗。黄獐之歌，斯为验矣。
苾挈儿
周垂拱已来，京都唱苾挈儿歌词，皆是邪曲。后张易之小名苾挈。
安乐寺
唐景龙年，安乐公主于洛州道光坊造安乐寺，用钱数百万。
童谣曰： 可怜安乐寺，了了树头县。 
后诛逆韦，并杀安乐，斩首悬于竿上，改为悖逆庶人。
乌鹊窠
唐神龙已后，谣曰： 山南乌鹊窠，山北金骆驼。
镰柯不凿孔，斧子不施柯。 
此突厥强盛，百姓不得斫桑养蚕种禾刈穀之应也。
鲤鱼儿
唐景龙中谣曰： 可怜圣善寺，身着绿毛衣。牵来河里饮，踏杀鲤鱼儿。 
至景云中，谯王从均州入都作乱，败走，投洛川而死。
挽天枢
唐景云中谣曰： 一条麻线挽天枢，绝去也。 
神武即位，敕令推倒天枢，收铜并入尚方，此其应验。
黄犊子
唐景龙中谣云： 黄柏犊子挽纼断，两脚踏地鞋纼断。 
六月平王诛逆韦。挽纼断者，韦欲作乱，鞋纼断者，事不成。
阿韦是黄犊之后也。
骆宾王
唐明堂主簿骆宾王，帝京篇曰： 倏忽搏风生羽翼，须臾失浪委泥沙。 
宾王后与徐敬业兴兵扬州，大败，投江水而死。
此其谶也。天后
唐太宗之代，有秘记云： 唐三代之后，即女主武王代有天下。 
太宗密召李淳风以询其事，淳风对曰： 臣据玄象推算，其兆已成。
然其人已生在陛下宫内，从今不逾四十年，当有天下，诛杀唐氏子孙，殆将歼尽。 
帝曰： 求而杀之如何？ 
淳风曰： 天之所命，不可废也。
王者不死，虽求恐不可得。且据占已长成，复在宫内，已是陛下眷属，更四十年，又当衰老。老则仁慈，其余陛下子孙，或不甚损。
今若杀之，即当复生，更四十年，亦堪御天下矣。少壮严毒，杀之为血仇，即陛下子孙无遗类矣。 
阎知微
唐麟德已来，百姓饮酒唱歌，由终而不尽者，号为族盐。
后阎知微从突厥领贼破赵定。后知微来，则天大怒，磔于西市，命百官射之。
河内王武懿宗去七步，射三发，皆不中，其怯懦也如此。
知微身上箭如猬毛，锉其骨肉，夷其九族。疏亲先不相识者，皆斩之。
小儿年七八岁，驱抱向西市。百姓哀之，掷饼果与者，仍相争夺，以为戏笑。
监刑御史不忍害，奏舍之。
其族盐之言，于斯应矣。
长孙无忌
唐赵公长孙无忌，以乌羊毛为浑脱毡帽，天下慕之，其帽为赵公浑脱。
后坐事长流岭南。深脱之言，于是效焉。
魏王
唐魏王为巾子，向前踣，天下欣欣慕之，名为魏王踣。
后坐死。
至孝和时，陆颂亦为巾子，同此样，时人又名为陆颂踣。未一年而陆颂殒。
武媚娘
唐永徽后，天下唱武媚娘歌。后立武氏为皇后。大帝崩，则天临朝，改号大周。
二十余年，武氏强盛。武氏三王：梁、魏、定等并开府。自余郡五。十余人。几迁鼎矣。
孝和
唐咸亨已后，人皆云： 莫浪语，阿婆嗔，三叔闻时笑杀人。 
后果则天即位，至孝和嗣之。
阿婆者，则天也；三叔者，孝和为第三也。
魏叔麟
唐魏仆射子名叔麟。识者曰： 叔麟反语身戮也。 
后果被罗织而杀之。
武三思
梁王武三思，唐神龙初，改封德靖王。识者言： 德靖鼎贼也。 
果有窥鼎之志，被郑克等斩之。
孙佺
唐孙佺为幽州都督，五月北征。
时军师李处郁谏： 五月南方火，北方水，火入水必灭。 
佺不从，果没八万人。
昔窦建德救王世充于牛口谷。时谓窦入牛口，岂有还期？
果被秦王所擒。
其孙佺之北也，处郁曰： 飧若入咽，百无一全。 
山东人谓湿饭为飧，幽州以北，并为燕地，故云。
张易之
天后时，谣言曰： 张公吃酒李公醉。 
张公者，斥易之兄弟也，李公者，言李氏太盛也之的弟弟，李公是说李氏家族太兴盛了。
饮酒令
唐龙朔年已来，百姓饮酒作令云： 子母相去离，连台拗倒。 
子母者，盏与盘也；连台者，连盘拗盏倒也。
及天后永昌中，罗织事起。
有宿卫十余人，于清化坊饮，为此令。此席人进状告之，十人皆弃市。
自后庐陵徙均州，则子母相去离也；连台拗倒者，则天被废，诸武迁放之兆。
白马寺
唐神武皇帝七月即位，东都白马寺铁像头，无故自落于殿门外。
自后捉搦僧尼严急，令拜父母等。未成者并停革，后出者科决，还俗者十八九焉。
李蒙
开元五年春，司天奏玄象有谪见，其灾甚重。
玄宗震惊，问曰： 何祥？ 
对曰： 当有名士三十人，同日冤死。今新及第进士，正应其数。 
其年及第李蒙者，贵主家婿。
上不言其事，密戒主曰： 每有大游宴，汝爱婿可闭留其家。 
主居昭国里，时大合乐，音曲远畅，曲江涨水，联舟数艘，进士毕集。
蒙问，乃逾垣奔走，群众惬望。
才登舟，移就水中，画舸平沉。
声妓篙工，不知纪极，三十进士，无一生者。
李进周
天宝中，李进周颇有道术，多在禁署。
徙居宫观，于所居院内，题诗不啻千言，皆预纪上皇幸蜀，禄山僭位之事。
初亦不悟，后方豁然。略举一篇云： 燕市人皆去，函关马不归。
如逢山下鬼，环上系罗衣。 
贵妃小字阿环，山下鬼嵬字也。
志公词
刘禹锡曰： 逆胡之将乱中原，梁朝志公大师已赠词曰， 两角女子绿衣裳，却背太行邀君王，一止之月必消亡。 
两角女子安字也；绿者禄也；一止正月也。
果正月败亡。
圣矣符志公之寓言也。 
李怀光
马燧讨李怀光，自太原引兵，至实鼎下营。
问其地，名埋怀村。乃大喜曰： 擒贼必矣。 
王铎
唐乾符中，荆州节度使晋公王铎，后为诸道都统。时木星入南斗，数夕不退。铎观之，问诸星者：吉凶安在？
咸曰： 金火土犯斗，即为灾；惟木当为福耳。 
或然之。时有术士边冈，洞晓天文，精通历数。谓晋公曰： 惟斗帝王之宫宿，惟木为福神，当以帝王占之。
然则非福于今，必当有验于后，未敢言之。 
他日，晋公屏左右密问，冈曰：木星入斗，当王之兆。木在斗中，朱字也。
识者言唐世尝有绯衣之谶，或言将来革运，或姓裴，或姓牛。以裴字为绯衣，牛字著人，即朱也。
所以裴晋公主，牛相国僧孺，每罹此谤。
李卫公斥周秦行记，乃斯事也。
安知钟于砀山之朱乎。
木成文
梁开平二年，使其将李思安攻潞州，营于壶口关，伐木为栅。
破一大木，木中朱书隶文六字，曰： 天十四载石进。 
思安表上之。其群臣皆贺，以为十四年必有远夷贡珍宝者。
其司天少监徐鸿，谓所亲曰： 自古无一字为年号者，上天符命，岂阙文乎？
吾以丙申之年，当有石氏王此地者。
移四字中两竖画，置天字左右，即丙字也；移四之外围，以十字贯之，即申字也。 
后至丙申岁，晋高祖以石姓起并州，如鸿之言。
草重生
初人不晓其词，及昌败方悟：草重董字；日日昌字；素城越城，隋越国公杨素所筑也；诸侯者，猴乃钱镠，申生属也；白兔昌，卯生属也；夏满，六月也；镜湖者，越中也。
唐国闰
伪蜀后主王衍，以唐袭宅建上清宫。于老君尊像殿中，列唐朝十八帝真。
乃备法驾竭之。识者以为拜唐，乃归命之先兆也。
先是司天监胡秀林进历，移闰在丙戌年正月。有向隐者亦进历，用宣明法，闰乙酉年十二月。
既有异同，彼此纷诉，仍于界上取唐国历日。近臣曰： 宜用唐国闰月也。 
因更改闰十二月。街衢卖历者云： 只有一月也。 
其年十二月二十八日国灭。
胡秀林是唐朝司天少监，任蜀，别造永昌正象历，推步之妙，天下一人。然移闰之事不爽，历议常人不可轻知之。
竹骝
竹骝者，食竹之鼠也。生于深山溪谷竹林之中无人之境，非竹不食，巨如野狸，其肉肥脆。山民重之，每发地取之甚艰。
岐梁睚眦之年，秦陇之地，无远近岩谷之间，此物争出，投城隍及所在民家。
或穿墉坏城，或自门阈而入，犬食不尽，则并入人家房内，秦民之口腹饫焉。
忽有童谣曰： 骝骝引黑牛，天差不自由。
但看戊寅岁，杨在蜀江头。 
智者不能议之。
庚午岁，大梁同州节度使刘知俊叛梁入秦，家于天水。
天水破，流入蜀。
居数年间，蜀人又谣曰： 黑牛无系绊，棕绳一时断。 
伪蜀先主闻之，惧曰： 黑牛者，刘之小字；棕绳者，吾子孙之名也。盖前辈连宗字，后辈连承字为名，棕绳与宗承同音。
吾老矣，得不为子孙之患乎？ 
于是害刘公以厌之。
明年，岁在戊寅，先主不豫，合眼刘公在目前。蜀人惧之，遂粉刘之骨，扬入于蜀江。
