侯道华宜君王老陈师陈金
侯道华
河中永乐县道净院，居蒲中之胜境，道士寓居，有以十数。
唐文宗时，道士邓太玄炼丹于药院中。
药成，疑功未究，留贮院内，人共掌之。
太玄死，门徒周悟仙主院事。
时有蒲人侯道华，事悟仙以供给使。
诸道士皆奴畜之，洒扫隶役，无所不为，而道华愈欣然。
又常好子史，手不释卷，一览必诵之于口。
众或问之，要此何为，答曰： 天上无愚懵仙人。 
咸大笑之。
蒲中多大枣，天下人传，岁中不过一二无核者，道华比三年辄得啖之。
一旦，道华执斧，科古松枝垂且尽，如削，院中人无喻其意。
明日昧爽，众晨起，道华房中亡所见。
古松下施案，致一杯水，仍脱双履案前，道华衣挂松上。
院中视之，中留一首诗云： 帖里大还丹，多年色不移。
前宵盗吃却，今日碧空飞。
惭愧深珍重，珍重邓天师。
他年炼得药，留着与内芝。
吾师知此术，速炼莫为迟。
三清专相待，大罗的有期。 
下列细字，称去年七月一日，蒙韩君赐姓李名内芝，配住上清善进院，以次十数言。
时唐大中五年五月二十一日，院中人方验道华窃太玄药仙去，因相率白节度使尚书郑公光，按视踪迹不诬，即以其事闻奏。
诏赍绢五百匹，并赐御衣，修饰廊殿，赐名升仙院。
宜君王老王老，坊州宜君县人也。
居于村墅，颇好道爱客，务行阴德为意，其妻亦同心不倦。
一旦有蓝缕道士造其门，王老与其妻俱延礼之。
居月余，间日与王老言谈杯酌，甚相欢狎。
俄患遍身恶疮，王老乃求医药看疗，益切勤切，而疮日甚。
逮将逾年，道士谓王老曰： 此疮不烦以凡药相疗，但得数斛酒浸之，自愈。 
于是王老为之精洁酿酒，及熟，道士言以大瓮盛酒， 吾自加药浸之。 
遂入瓮，三日方出，须发俱黑，面颜复少年，肌若凝脂。
王老阖家视之惊异。
道士谓王老曰： 此酒可饮，能令人飞上天。 
王老信之。
初，瓮酒五斛余。
及·３·太平广记窥，二三斗存耳，清冷香美异常。
时方打麦，王老与妻子并打麦人共饮，皆大醉。
道士亦饮，云： 可上天去否？ 
王老愿随师所适。
于是祥风忽起，彩云如蒸，屋舍草树，全家人物鸡犬，一时飞去。
空中犹闻打麦声，数村人共观望惊叹。
唯猫弃而不去。
风定，其佣打麦二人，乃遗在别村树下，后亦不食，皆得长年。
宜君县西三十里。
有升仙村存焉。
王老，是坊州宜君县人。
住在农村田野的草房里，很慕道好客，把致力于行阴德作为宗旨，他的妻子也与他心意相同坚持不懈。
一天，有个穿着破烂衣衫的道士登门拜坊，王老和他的妻子都很礼貌地招待这个道士。
住了一个多月，闲暇的日子就和王老谈天饮酒，互相都很欢喜亲近。
不久，道士遍体患了恶疮。
王老就求医买药给他治疗，更加殷勤关切，然而道士的恶疮却一天比一天严重。
等到将要过年，道士对王老说： 这种疮不能用普通的药治疗，只要弄到几斛酒浸泡它，自然会好。 
于是王老为他酿造精洁的酒，到酒熟时，道士说用大瓮盛酒， 我自己加药浸疮。 
道士就进了大瓮，三天才出来，胡子、头发全都变黑，容颜又变为少年，肌肤像凝固的油脂一般细嫩。
王老全家看到道士变得如此感到惊异。
道士对王老说： 这酒可以喝，能让人飞上天。 
王老相信他的话。
当初，瓮中酒有五斛多，等到探视，只剩二三斗了，酒味香美清冷异常。
当时正打麦子，王老与妻子连同打麦子的人一起喝，都喝得大醉。
道士也喝，又问： 愿意上天去吗？ 
王老愿意随法师去。
于是忽起祥风，彩云如热气上升，屋舍草树，全家人、物、鸡、犬，同时飞去。
还能听到空中打麦声，几个村人看到感到惊叹。
只有猫被弃而没飞去。
风定了，那雇来打麦子的两个人，被遗留在别的村子的树下。
这两人后来也不食人间烟火，都得到长生。
宜君县西三十里，还有升仙村留存在那里。
陈师
豫章逆旅梅氏，颇济惠行旅。
僧道投止，皆不求直。恒有一道士，衣服蓝缕，来止其家，梅厚待之。
一日谓梅曰： 吾明日当设斋，从君求新瓷碗二十事，及七箸，君亦宜来会，可于天宝洞前访陈师也。 
梅许之，道士持碗渡江而去。
梅翌日诣洞前，问其村人。莫知其处。
久之将回，偶得一小迳，甚明净。
试寻之，果见一院。
有青童应门，问之，乃陈之居也。
入见道士，衣冠华楚，延与之坐。
命具食，顷之食至，乃熟蒸一婴儿，梅惧不食。
良久又进食，乃蒸一犬子，梅亦不食。
道士叹息，命取昨所得碗赠客。
视之，乃金碗也。
谓梅曰： 子善人也，然不得仙。
千岁人参枸杞，皆不肯食，乃分也。 
谢而遣之。
比不复见矣。
陈金
陈金者，少为军士，隶江西节度使刘信。
围虔州，金私与其徒五人，发一大冢，开棺，见一白髯老人。
面如生，通身白罗衣，衣皆如新。
开棺即有白气冲天，墓中有非常香气。
金独视棺盖上有物如粉，微作硫黄气。
金素闻棺中硫黄为药，即以衣襟掬取怀归。
墓中无他珍宝，即共掩塞之而出。
既至营中，营中人皆惊云： 今日那得有香气？ 
金知硫黄之异，旦辄汲水服之，至尽。
城平，入舍僧寺，偶与寺僧言之，僧曰： 此城中富人之远祖也，子孙相传，其祖好道，有异人教饵硫黄。
云数尽当死，死后三百年，墓当开，即解化之期也，今正三百年矣。 
即相与复视之，棺中空，唯衣尚存，如蝉蜕之状。
金自是无病，今为清海军小将，年七十余矣，形体枯瘦，轻健如故。
