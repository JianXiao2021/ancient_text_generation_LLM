开路神
金刚遇开路神，羡之曰： 你我一般长大，我怎如你着好吃好。 
开路神曰： 阿哥不知，我只图得些口腹耳。
若论穿着，全然不济，剥去一层遮羞皮，浑身都是篾片了。 
借脑子
苏州人极奉承大老官。
平日常谓主人曰： 要以子替死，亦所甘心。 
一日主病，医曰： 病入膏育，非药石所能治疗，必得生人脑髓配药，方可救得。 
遍索无有。
忽省悟曰： 某人平常自谓肯替死，岂吝惜一脑乎？ 
即呼之至，告以故。乃大惊曰： 阿呀，使勿得，吾里苏州人，从来无脑子个。 
蛐蟮
帮闲者自夸技能曰： 我件件俱精，天下无比。 
一人曰： 只有一物最像。 
问是何物，答曰： 蛐蟮。 
问： 何以像他？ 曰： 杀之无血，剐之无肉，要长就长，要短就短，又会唱曲，又会呵脬。 
件件熟
帮闲人除夜与妻同饭，忽然笑曰： 我想一生止受用得一个 熟 字。
你看大老官，哪个不熟；私窠小娘，哪个不熟？
游船上，哪个不熟？
戏子歌童，哪个不熟？
箫管唱曲的朋友，哪个不熟？ 
说未毕，妻忽大恸。
其人问故，曰： 天杀的！你既件件皆熟，如何我这件过年布衫，偏不替我赎。 
活千年
一门客谓贵人曰： 昨夜梦公活了一千年。 
贵人曰： 梦生得死，莫非不祥么。 
其人遽转口曰： 啐！我说差了。正是梦公死了一千年。 
屁香
有奉贵人者，贵人偶撒一屁，即曰： 哪里伽楠香？ 
贵人惭曰： 我闻屁乃谷气，以臭为正。今反香，恐非吉兆。 
其人即以手招气嗅之曰： 如今有点臭了。 
撞席
老鼠与獭结交。
鼠先请獭。獭答席，邀鼠过河，暂住觅食。
忽一猫见之欲捕，鼠慌曰： 请我的倒不见，吃我的倒来了。 
屁股痛
麻苍蝇与青苍蝇结为兄弟。
青蝇引麻蝇到一酒席上，麻蝇恣意饮啖，被小厮拿住。
将竹签插入屁股，递灯草与他使棍，半日才得脱身。
遇着青蝇泣诉曰： 承你挈带，吃倒尽有，只是屁股痛得紧。 
梦里梦
妓与客久别复会，各道相思。
妓云： 我无夜不梦见与你同食、同眠、同游戏，乃是积想所致。 
客曰： 我亦梦之。 
妓问曰： 梦怎的？ 
客曰： 我梦见你不梦见我。 
年倒缩
一商人嫖妓，问其青春几何？妓曰： 十八。 
越数年，商人生意折本，仍过其家，妓忘之。
问其年，则曰： 十七。 
又过数年，入其家问之，则曰： 十六。 
商人忽涕泣不止。妓问何故？曰： 你的年纪，倒与我的本钱一般，渐渐地少了。想到此处，能不令人伤心。 
父多一次
子好游妓馆，父责之曰： 不成器的畜生，我到娼家十次，倒有九次见你。 
子曰： 这等说来，你还多我一次，反来骂我？ 
龟渡
有一士欲过河，苦无渡船。
忽见有一大龟，士曰： 乌龟哥，烦你渡我过去，我吟诗谢你。 
龟曰： 先吟后渡。 
士曰： 莫被你哄，先吟两句，何如？ 
龟曰： 使得。 
士吟曰： 身穿九宫八卦，四海龙王也怕。 
龟喜甚，即渡士过河。
士续曰： 我是衣冠中人，不与乌龟答话。 
新雷公
雷公欲诛忤逆子，子执其手曰： 且慢击。我且问你，是新雷公，还是旧雷公？ 
雷公曰： 何谓？ 
其人曰： 若是新雷公，我竟该打死，若是旧雷公，我父忤逆我祖，你一向在哪里去了？ 
叫城门
一人最好唱曲，探亲回迟，城门已闭，因叫开门。
管门者曰： 你唱一曲我听，便放你进来。 
此人曰： 唱便唱，只是我唱，你要答应。 
管门曰： 依你。 
其人先说白云： 叫周仓！ 
城上应曰： 嗄。 
 关爷爷在城外了。还不快迎！ 
复应曰： 嗄。 
其人曰： 你既晓得关爷在城外就该开门，如何还敢要我唱曲？ 
不利语
一翁无子，三婿同居。
新造厅房一所，其长婿饮归，敲门不应，大骂牢门为何关得恁早！
翁怒，呼第二婿诉曰： 我此屋费过千金，不是容易挣的，不利之语，甚觉可恶。 
次婿曰： 此房若卖也，只值五百金罢了。 
翁愈怒。又呼第三婿述之。
三婿云： 就是五百金劝阿伯卖了也罢，若然一场天火，连屁也不值。 
吃荇叶
清客贫甚，晨起无米，煮荇叶食之而出。
少顷，赴富人席。
饮空心酒过多，遂大哕，而荇叶出焉。
恐人嘲笑，乃指而言曰： 好古怪，早上吃白滚汤时，用不多几个莲心，如何一会子小荷叶出得恁快？ 焦面鬼
一帮闲途遇人家出丧，前有焦面鬼王，以为大老官人也，礼拜甚恭。
少顷，大雨如注。而鬼身上纸衣被雨濯去。闲汉曰： 白日见鬼，我只道是大老官，却原来也是个篾片。 
咽糠
一闲汉咽糠而出，忽遇大老官，留家早饭。
答曰： 适间用狗肉过饱，饭是吃不下了，有酒饮几杯。 
既饮，忽吐而糠出焉。
主见。惊问曰： 你说吃了狗肉，为何吐此？ 
其人睨视良久。曰： 咦，我自吃的狗肉，想必狗曾吃糠来。 
老白相
荒岁闲汉无处活口，值官府于玄妙观施粥。
闲汉私议曰： 我等平昔鲜衣美食，今往吃，必贻人笑。 
俄延久之。无奈腹中饿甚。曰： 姑待众饥民吃过，尾其后可也。 
远望人散而往，则粥已尽矣。乃以指拉食釜杓间余粥。
道士见而问之，答曰： 我等原是捞白相耳。 
呵脬
一帮闲，见大老官生得面方耳圆，遂赞不置口。
其人曰： 你又在此呵卵脬了。 
泥高壁
燕子衔泥做巢，搬取蚯蚓上面土。
蚓愤极曰： 你要泥高顶壁，为何把我来晦气？ 
燕子云： 我专怪你呵人家卵脬。 
尿壶骂
一仆人之使，俗言鼻里。
鼻也，出倾夜壶。归告主人曰： 阿爹，方才尿鳖骂我。又骂阿爹。 
主人曰： 胡说！尿鳖如何会骂人？ 
小使曰： 起初骂了我鼻，后连声骂曰： 鼻鼻鼻，鼻鼻鼻。 岂不把阿爹都骂在里头了？ 
豁拳
嫖客与妓密甚，约同死。
既设鸩酒二瓯，妓让客先饮，客饮毕，因促妓。妓伸拳曰： 我的量窄，与你豁了这盅罢。 
取头
好赌者，家私输尽，不能过活，取绳上吊。
忽见一鬼在梁上云： 快拿头来。 
此人曰： 也亏你开得这口，我输到这般地位，还来问我要头！ 
捉头
按君访察。匡章、陈仲子及齐人，俱被捉。
匡自信孝子，陈清客，俱不请托。
惟齐人有一妻一妾，馈送显者求解。
显者为见按君，按君述三人罪状，都是败坏风俗的头目，所以访之。
显者曰： 匡章出妻屏子，仲子离母避兄，老公祖捉得极正当。
那齐人是叫化子的头，也捉他做甚么？ 
白日鬼
法师上坛，焰口施食。
天将明矣，正要安寝，又见一班披枷带锁、折手断脚的饿鬼索食。
师问： 阳世作何生理，受此果报？ 
众云： 皆是拐骗子、做中保、镶局害人的。 
又问： 夜间为何不来同领法食？ 
答曰： 我们一班，都是白日鬼。 
份子头
一人生平惯做份头，克扣人家银钱，死后阎王痛恨，发在黑暗地狱内受罪。
进狱时，即云： 列位在此，不见天日，何不出一公份，开个天窗！ 
穿窬
一士人夜读，见偷儿穴墙有声，时炉内滚汤正沸，提汤潜伺穴口。
及墙既穿，偷儿先以脚进，士遂擒住其两腿，徐以滚汤淋之。
贼哀告求释，士从容谓曰： 多也不敢奉承，只尽此一壶罢。 
抵偿
老虎欲啖猢狲，狲诳曰： 我身小不足以供大嚼。
前山有一巨兽，堪可饱餐，当引导前去。 
同至山前，一角鹿见之，疑欲啖己。乃大喝云： 你这小猢狲，许我十二张虎皮。今只拿一张来，还有十一张呢？ 
虎惊遁，骂曰： 不信这小猢狲这等可恶，倒要拐我抵销旧账！ 
吹喇叭
乐人夜归，路见偷儿挖一壁洞，戏将喇叭插入吹起。
内惊觉追赶，遇贼问云： 你曾见吹喇叭的么？ 
戒狗肉
乞儿戒吃狗肉，众丐劝曰： 不必。 
曰： 我不食之久矣。 
众曰： 你便戒他，他却不戒你。 
病烂腿
一乞儿病腿烂，仰卧市中。
狗见之欲饫，乞儿曰： 畜生。少不得是你口里食。何须这般性急！ 
做仆
有投靠做仆者。自言： 一生不会横撑船，不肯缩退走。见饭就住的。 
主人喜而纳之。
一日使捻河泥，辞曰： 说过不会横撑船。 
又使其插秧，曰： 说过不会缩退走。 
主人愤甚。
伺其饭，辄连进不止。乃以 见饭就住 语责之。
其人张口向主人曰： 请看喉咙内曾见饭否？ 
