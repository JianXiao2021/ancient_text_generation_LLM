素毒
人问： 羊肉与鹅肉。如何这般毒得紧？ 
或答曰： 生平吃素的。 
笑话一担
秀才年将七十，忽生一子。因有年纪而生，即名年纪。
未几又生一子，似可读书，命名学问。
次年，又生一子。笑曰： 如此老年，还要生儿，真笑话也。 
因名曰 笑话。 
三人年长无事，俱命入山打柴，及归，夫问曰： 三子之柴孰多？ 
妻曰： 年纪有了一把，学问一点也无，笑话倒有一担。 
引避
有势利者，每出逢冠盖，必引避。
同行者问其故，答曰： 舍亲。 
如此屡屡，同行者厌之。
偶逢一乞丐，亦效其引避，曰： 舍亲。 
问： 为何有此令亲？ 
曰： 但是好的，都被尔认去了。 
吃橄榄
乡人入城赴酌，宴席内有橄榄焉。
乡人取啖，涩而无味，因问同席者曰： 此是何物？ 
同席者以其村气，鄙之曰： 俗。 
乡人以 俗 为名，遂牢记之，归谓人曰： 我今日在城尝奇物，叫名 俗 。 
众未信，其人乃张口呵气曰： 你们不信，现今满口都是俗气哩。 
嘲滑稽客
一人留客午饭，其客已啖尽一碗，不见添饭。
客欲主人知之，乃佯言曰： 某家有住房一所要卖。 
故将碗口向主人曰： 椽子也有这样大。 
主人见碗内无饭，急呼使童添之。
因问客曰： 他要价值几何？ 
客曰： 于今有了饭吃，不卖了。 
圆谎
有人惯会说谎。其仆每代为圆之。
一日，对人曰： 我家一井，昨被大风吹往隔壁人家去了。 
众以为从古所无。
仆圆之曰： 确有其事。我家的井，贴近邻家篱笆，昨晚风大，见篱笆吹过井这边来，却像井吹在邻家去了。 
一日，又对人曰： 有人射下一雁，头上顶碗粉汤。 
众又惊诧之。
仆圆曰： 此事亦有。我主人在天井内吃粉汤，忽有一雁堕下，雁头正跌在碗内，岂不是雁顶着粉汤。 
一日。又对人曰： 寒家有顶温天帐，把天地遮得严严的，一些空隙也没有。 
仆人攒眉曰： 主人脱煞，扯这漫天谎，叫我如何遮掩得来。 
利水学台
秀才家丁，把娃娃撒尿，良久不撒，吓之曰： 学台来了。 
娃娃立刻撒尿。
秀才问其故，答曰： 我见你们秀才一听学台下马，吓得尿屎齐出，如此知之。 
秀才叹曰： 想不到这娃娃能承父志，克绍书香；更想不到这学台善利小水，能通二便。 
怕考生员
秀才怕岁考，一闻学台下马，惊慌失色，往接学台，见轿夫怨之曰： 轿夫奴才，轿夫奴才，你为何把一个学台抬了来，吓得我魂飞天外。
那一世我做轿夫，你做秀才，我也把学台给你抬了来，看你魂儿在不在。 
孝媳
一翁曰： 我家有三媳妇，俱极孝顺。
大媳妇怕我口淡，见我进门就增盐了。
次媳妇怕我寂寞，时常打竹筒鼓与我听。
第三媳妇更孝，闻说 夜饭少吃口，活到九十九 。
故早饭就不与我吃。 
看扇
有借佳扇观者，其人珍惜，以绵绸衫衬之。
扇主看其袖色不堪，谓曰： 倒是光手拿着罢。 
搬是非
寺中塑三教像，先儒、次释、后道。
道士见之，即移老君于中。僧见，又移迦于中。士见，仍移孔子于中。
三圣自相谓曰： 我们原是好好的，却被这些上人搬来搬去搬坏了。 
丈人
有以岳丈之力得中魁选者。
或为语嘲之曰： 孔门弟子入试，临揭晓。闻报子张第九，众曰： 他一貌堂堂，果有好处。 
又报子路第十三，众曰： 这粗人倒也中得高，还亏他这阵气魄好。 
又报颜第十二，众曰： 他学问最好，屈了他些。 
又报公冶长第五，大家骇曰： 那人平时不见怎的，为何倒中在前？ 
一人曰： 他全亏有人扶持，所以高掇。 
问： 谁扶持他？ 
曰： 丈人。  
大爷
一人牵牛而行，喝人让路。不听，乃云： 看你家爷来。 
一人回视曰： 难道我家有这样一个大爷？ 
苏杭同席
苏、杭人同席。杭人单吃枣子，而苏人单食橄榄。
杭问苏曰： 橄榄有何好处？
而爱吃他？ 
曰： 回味最佳。 
杭人曰： 等你回味好，我已甜过半日了。 
狗衔锭
狗衔一银锭而走，人以肉喂他不放，又以衣罩去，复又甩脱。
人谓狗曰： 畜生，你直恁不舍，既不爱吃，复不好穿，死命要这银子何用？ 
不停当
有开当者，本钱甚少。
首月，于招牌上写 当 ，未久，本钱发没，取赎人不来，于 当 之上写一 停 字，言停当也。
及后赎者再来，本钱复至，又于 停 字之上，加一 不 字。
人见之曰： 我看你这典铺中实实有些不停当了。 
十只脚
关吏缺课，凡空身人过关，亦要纳税，若生十只脚者免。
初一人过关无钞，曰： 我浙江龙游人也。
龙是四脚，牛是四脚，人两脚，岂非十脚？ 
许之。
又一人求免税曰： 我乃蟹客也。
蟹八脚，我两脚。岂非十脚？ 
亦免之。
末后一徽商过关，竟不纳税，关吏怒欲责之。答曰： 小的虽是两脚，其实身上之脚还有八只。 
官问： 哪里？ 
答曰： 小的徽人，叫做徽獭猫，猫是四脚，獭又是四脚，小的两脚，岂不共是十只脚？ 
亲家公
有见少妇抱儿于怀，乃讨便宜曰： 好个乖儿子。 
妇知其轻薄，接口曰： 既好，你把女儿送他做妻子罢。 
其人答曰： 若如此，你要叫我做亲家公了。 
中人
玉帝修凌霄殿，偶乏钱粮，欲将广寒宫典与下界人皇。
因思中人亦得一皇帝便好，乃请灶君皇帝下界议价。
既见朝，朝中人讶之曰： 天庭所遣中人，何黑如此？ 
灶君笑曰： 天下中人，哪有是白做的。 
媒人
有忧贫者，或教之曰： 只求媒人足矣。 
其人曰： 媒安能疗贫乎？ 
答曰： 随你穷人家，经了媒人口，就都发迹了。 
精童
有好外者，往候一友。
友知其性，呼曰： 唤精童具茶。 
已而，献茶者乃一奇丑童子也。其人曰： 似此何名精童？ 
友曰： 正佳一些人气也无得。 
相称一俗汉造一精室，室中罗列古玩书画，无一不备。
客至，问曰： 此中若有不相称者，幸指教，当去之。 
客曰： 件件俱精，只有一物可去。 
主人问： 是何物？ 
客曰： 就是足下。 
性不饮
一人以酒一瓶，腐一块，献利市神。
祭毕，见狗在旁，速命童子收之。
童方携酒入内，腐已为狗所啖。
主怒曰： 奴才！
你当收不收，只应先收了豆腐。岂不晓得狗是从来不吃酒的！ 
担鬼人
钟馗专好吃鬼，其妹送他寿礼，帖上写云： 酒一坛，鬼两个，送与哥哥做点剁。
哥哥若嫌礼物少，连挑担的是三个。 
钟馗看毕，命左右将三个鬼俱送庖人烹之。
担上鬼谓挑担鬼曰： 我们死是本等，你却何苦来挑这担子？ 
鬼脸
阎王差鬼卒拘三人到案，先问第一人： 你生前做何勾当？ 
答云： 缝连补缀。 
王曰： 你迎新弃旧，该押送油锅。 
又问第二个： 你做何生理？ 
答曰： 做花卖。 
王曰： 你节外生枝，发在油锅。 
再问第三个，答曰： 糊鬼脸。 
王曰： 都押到油锅去。 
其人不服曰： 我糊鬼脸，替大王张威壮势，如何同犯此罪？ 
王曰： 我怪你见钱多的，便把好脸儿与他，那钱少的，就将歹脸来欺他。 
牙虫
有患牙疼者，无法可治。
医者云： 内有巨虫一条，如桑蚕样，须捉出此虫方可折根。 
问： 如何就有恁大？ 
医曰： 自幼在牙门里吃大，是最伤人。 
狗肚一鲫
新官到任，吏献鲫鱼一尾，其味佳美，大异寻常。
官食后，每思再得，差役遍觅无有。
仍向前吏索之。
吏禀曰： 此鱼非市中所贾。
昨偶宰一狗，从狗肚中所得者，以为异品，故敢上献。 
官曰： 难道只有此鲫了？ 
吏曰： 狗肚里焉得有第二鲫？ 
吃粮披甲
一耗鼠在阴沟内钻出，近视者睨视良久，曰： 咦！
一个穿貂裘的大老官。 
鼠见人随缩入，少刻，又一大龟从洞内扒出，近视曰： 你看穿貂袄的主儿才缩得进去，又差出个披甲兵儿来了。 风流不成
有嫖客钱尽，鸨儿置酒饯之。忽雨下，嫖客叹曰： 雨落天留客，天留人不留。 
鸨念其撒钱，勉留一宿。
次日下雪复留。
至第三日风起，嫖客复冀其留，仍前唱叹。
鸨儿曰： 今番官人没钱，风留不成。 
好乌龟
时值大比，一人缘科举一名，命卜者占龟，颇得佳像，稳许今科奏捷。
其人大喜，将龟壳谨带随身。
至期点名入场，主试出题，旨解茫然，终日不成一字。
因抚龟叹息曰： 不信这样一个好乌龟，如何竟不会做文字！ 
定亲
一人登厕，隔厕先有一女在焉。偶失净纸，因言： 若有知趣的给我，愿为之妇。 
其人闻之，即以自所用者，从壁隙中递与。
女净讫迳去。
其人叹曰： 亲事虽定了一头，这一屁股债，如何得干净？ 
有钱夸口
一人迷路，遇一哑子，问之不答，惟以手作钱样，示以得钱，方肯指引。
此人喻其意，即以数钱与之。哑子乃开口指明去路，其人问曰： 为甚无钱装哑？ 
哑曰： 如今世界，有了钱，便会说话耳！ 
古今三绝
一家门首，来往人屙溺，秽气难闻。
因拒之不得，乃画一龟于墙上，题云： 在此溺尿者，即是此物。 
一恶少见之，问曰： 此是谁的手笔？ 
画者认之，恶少曰： 宋徽宗、赵子昂与吾兄三人，共垂不朽矣。 
画者询其故，答曰： 宋徽宗的鹰，赵子昂的马，兄这样乌龟，可称古今三绝。 
白蚁蛀
有客在外，而主人潜入吃饭者。既出，客谓曰： 宅上好座厅房，可惜许多梁柱都被白蚁蛀坏了。 
主人四顾曰： 并无此物。 
客曰： 他在里面吃，外面人如何知道。 
吃烟
人有送夜羹饭甫毕，已将酒肉啖尽。
正在化纸将完，而群狗环集。其人曰： 列位来迟了一步，并无一物请你，都来吃些烟罢。 
烦恼
或问： 樊迟之名谁取？ 
曰： 孔子取的。 
问： 樊哙之名谁取？ 
曰： 汉祖取的。 
又曰： 烦恼之名谁取？ 
曰： 这是他自取的。 
猫逐鼠
昔有一猫擒鼠，赶入瓶内。猫不舍，犹在瓶边守候。
鼠畏甚，不敢出，猫忽打一喷嚏。鼠在瓶中曰： 大吉利。 
猫曰： 不相干。凭你奉承得我好，只是要吃你哩！ 
祝寿
猫与耗鼠庆生，安坐洞口，鼠不敢出。忽在内打一喷嚏，猫祝曰： 寿年千岁！ 
群鼠曰： 他如此恭敬，何妨一见？ 
鼠曰： 他何尝真心来祝寿，骗我出去，正要狠嚼我哩。 
心狠
一人戏将数珠挂猫项间，群鼠私相贺曰： 猫老官已持斋念佛，定然不吃我们的了。 
遂欢跃于庭。猫一见，连捕数个，众鼠奔走，背地语曰： 吾等以他念佛慈心了，原来是假意修行。 
一答曰： 你不知。于今世上修行念佛的，最更狠十倍。 
嘲恶毒
蜂与蛇结盟。
蜂云： 我欲同你江上一游。 
蛇曰： 可。你须伏在我背间。 
行到江中，蛇已无力，或沉或浮，蜂疑蛇害己，将尾刺钉紧在蛇背上。蛇负疼骂曰： 人说我的口毒，谁知你的屁股更毒。 
讥人弄乖
凤凰寿，百鸟朝贺，惟蝙蝠不至。凤责之曰： 汝居吾下，何踞傲乎？ 
蝠曰： 吾有足，属于兽，贺汝何用？ 
一日，麒麟生诞，蝠亦不至。
麟亦责之。
蝠曰： 吾有翼，属于禽，何以贺汝？ 
麟、凤相会，语及蝙蝠之事。互相慨叹曰： 于今世上恶薄，偏生此等不禽不兽之徒，真个无奈他何！ 
白嚼
三人同坐，偶谈及家内耗鼠可恶。
一曰： 舍间饮食，落放不得，转眼被他窃去。 
一云： 家下衣服书籍，散去不得，时常被他侵损。 
又一曰： 独有寒家老鼠不偷食咬衣，终夜咨咨叫到天明。 
此二人曰： 这是何故？ 
答曰： 专靠一味白嚼。 
嚼蛆
有善说笑话者，人嘲之曰： 我家有一狗，落在粪坑中，三年零六个月，还不曾死。 
其人曰： 既然如此，他吃些甚么？ 
答曰： 单靠嚼蛆。 
取笑
甲乙同行，甲望见显者冠盖，谓乙曰： 此吾好友，见必下车，我当引避。 
不意竟避入显者之家。
显者既入门，诧曰： 是何自撞，匿我门内？ 
呼童挞而逐之。
乙问曰： 既是好友，何见殴辱？ 
答曰： 他从来是这般与我取笑惯的。 
避首席
有疯疾病者，延医调治，医辞不肯用药。
病者曰： 我亦自知难医，但要服些生痰动气的药，改作痨、膨二症。 
医曰： 疯、痨、膨、膈。同是不起之症，缘何要改？ 
病者曰： 我闻得疯、痨、膨、膈，乃是阎罗王的上客。我生平怕坐首席，所以要挪在第二、第三。 
瓦窑
一人连生数女，招友人饮宴。
友作诗一首，戏赠之云： 去岁相招因弄瓦，今年又弄瓦相招，弄去弄来都弄瓦，令正原来是瓦窑。 
嘲周姓
浙中盐化地方，有查、祝、董、许四大家族，簪缨世胄，科中连绵。
后有周姓者，偶发两榜，其居乡豪横，欲与四大姓并驾齐驱。
里人因作诗嘲之曰： 查祝董许周，鼋鼍蛟龙鳅，江淮河海沟，虎豹犀象猴。 
认族
有王姓者，平素最好联谱，每遇姓相似者，不曰寒宗，就说敝族。
偶遇一汪姓者，指为友曰： 这是舍侄。 
友曰： 汪如何为是盛族？ 
其人曰： 他是水窠路里王家。 
遇一匡姓者，亦认是侄孙，其人曰： 匡与王，一发差得远了。 
答曰： 他是槿墙内王家。 
又指一全姓，亦云： 是舍弟。 
 一发甚么相干？ 
其人曰： 他从幼在大人家做篾片的王家。 
又指姓毛者是寒族，友大笑其荒唐，曰： 你不知，他本是我王家一派，只因生了一个尾巴，弄得毛头毛脑了。 
人问： 王与黄同音，为何反不是一家？ 
答曰： 如何不是，那是廿一都田头八家兄。 
