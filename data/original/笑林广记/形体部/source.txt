胡瘌杀
或看审囚回，人问之，答曰： 今年重囚五人，俱有认色：一痴子、一颠子、一瞎子、一胡子、一瘌痢。 
问如何审了，答曰： 只胡子与瘌痢吃亏，其余免死。 
又问何故，曰： 只听见问官说痴弗杀，颠弗杀，一眼弗杀，胡子搭瘌杀。 
抛锚
道士、和尚、胡子三人过江。
忽遇狂风大作，舟将颠覆，僧道慌甚，急把经卷投入江中，求神救护。
而胡子无可掷得，惟将胡须逐根拔下，投于江内。
僧道问曰： 你拔胡须何用？ 
其人曰： 我在此抛毛。 
过桥嚏
一乡人自城中归，谓其妻曰： 我在城里打了无数喷嚏。 
妻曰： 皆我在家想你之故。 
他日挑粪过危桥，复连打数嚏几乎失足，乃骂曰： 骚花娘，就是思量我，也须看什么所在！ 
蒜治口臭
一口臭者问人曰： 治口臭有良方乎？ 
答曰： 吃大蒜极好。 
问者讶其臭，曰： 大蒜虽臭。还臭得正路。 
讳聋哑
聋、哑二人各欲自讳。
一日聋见哑者，恳其唱曲，哑者知其聋也，乃以嘴唇开合而手拍板作按节状，聋者侧听良久。
见其唇住即大赞曰： 妙绝妙绝，许久不听佳音，今日一发更进了。 
呵欠
一耳聋人探友。犬见之吠声不绝。其人茫然不觉。
入见主人。揖毕告曰： 府上尊犬，想是昨夜不曾睡来。 
主人问： 何以见得？ 
答曰： 见了小弟，只是打呵欠。 
鼻影作枣
近视者拜客。主人留坐待茶。
茶果吃完。视茶内鼻影。以为橄榄也。捞摸不已，久之忿极，辄用指撮起，尽力一咬，指破血出。
近视乃仔细认之，曰： 啐，我只道是橄榄，却原来是一个红枣。 问路
一近视眼迷路，见道旁石上栖歇一鸦，疑是人也，遂再三诘之。少顷，鸦飞去，其人曰： 我问你不答应，你的帽子被风吹去了，我也不对你说。 
老面皮
或问世间何物最硬，曰： 石头与钢铁。 
其人曰： 石可碎，铁可錾，安得为硬？
以弟看来惟兄面上的髭须最硬，铁石总不如也。 
问其故，答曰： 兄面皮厚，竟被其出。 
须者回嘲曰： 足下面皮更老，这等硬须还钻不透。 
臭辣梨
北人曰： 此物吃下，转气就臭，味又带辣，只该唤他做臭辣梨。 
鸽舌
有涩舌者，俗云鸽口是也。
来到市中买桐油，向店主曰： 我要买桐桐桐 油字再也说不出口。
店主取笑曰： 你这人倒会打铜鼓，何不再敲通铜锣与我听？ 
鸽者怒曰： 你不要当当当面来腾腾腾倒刮刮刮削我。 
驼叔
有驼子赴席，泰然上座。
众客既齐，自觉不安，复趋下谦。
众客曰： 驼叔请上座，直背怎敢。 
善屁
有善屁者，往铁匠铺打铁锛，方讲价，连撒十余屁。
匠曰： 汝屁直恁多，若能连撒百个，我当白送一把铁锛与你。 
其人便放百个。匠只得打成送之。
临出门又撒数个屁。乃谓匠曰： 算不得许多，这几个小屁，乞我几只钯头钉罢。 
忍屁
一女善屁，新婚随嫁一妪、一婢，嘱以忍屁遮羞。
临拜堂，忽撒一屁，顾妪曰： 这个老妈无体面。 
少顷又撒一屁，顾婢曰： 这个丫头恁可恶！ 
随后又一屁，左右顾而妪、婢俱不在，无可说得，乃曰： 这张屁股好没正经。 
錾头
数人同舟，有撒屁者，众疑一童子，共錾其头。
童子哭曰： 阿弥陀佛，别人打我也罢了，亏那撒屁的乌龟担得这只手起，也来打我！ 
路上屁
昔有三人行令。要上山见一古人，下山又见一古人，半路见一物件，后句要总结前后二句。
一人曰： 上山遇见狄青，下山遇见李白，路上拾得一瓶酒，不知是青酒是白酒。 
一人曰： 上山遇见樊哙，下山遇见赵盾，路上拾得一把剑，不知是快剑是钝剑。 
一人云： 上山遇见林放，下山遇见贾岛，路上拾得一个屁，不知是放的屁、岛的屁。 
吃屁
酒席间有撒屁者，众人互相推卸。
内一人曰： 列位请各饮一杯，待小弟说了罢。 
众饮讫，其人曰： 此屁实系小弟撒的。 
众人不服曰： 为何你撒了屁，倒要我们众人吃？ 
不默
各行酒令要默饮。
席中有撒屁者，令官曰： 不默，罚一杯。 
其人曰： 是屁响。 
令官曰： 又不默，再罚一杯。 
举座为之大笑。
令官曰： 通座皆不默，各罚一杯。 
善生虱
有善生虱者。自言一年只生十二虱。
诘其故。曰： 我身上的虱者，真真一月一个。 
拾蚂蚁
近视眼行路，见蚂蚁摆阵，疏密成行，疑是一物。因掬而取之，撮之不起，乃叹息曰： 可惜一条好线，毁烂得蹙蹙断了。 
光屁股
有上司面胡者，与光脸属吏同饭。
上台须间偶带米糁。门子跪下禀曰： 老爷龙须上一颗明珠。 
官乃拂去。
属吏回衙。责备门子： 你看上台门子何等伶俐！汝辈愚蠢，不堪重用。 
一日，两官又聚会吃面。
属吏方举箸动口。有未缩进之面挂在唇角。门子急跪下曰： 小的禀事。 
问禀何事，答曰： 爷好张光净屁股，多了一条蛔虫挂在外面。 
亲爷
有妻甫受孕而夫出外经商者，一去十载，子已年长，不曾识面。
及父归家，突入妻房，其子骤见乃大喊曰： 一个面生胡子大胆闯入母亲房里来了！ 
其母曰： 我儿勿做声，这胡子正是你的亲爷！ 
无须狗
一税官瞽目者，恐人骗他，凡货船过关，必要逐一摸验，方得放心。
一日，有贩羊者至。
规例羊有税，狗无税。尽将羊角锯去，充狗过关。
官用手摸着项下胡须，乃大怒曰： 这些奴才都来骗我。明明是一船羊，狗是何曾出须的！ 
没须屁股
一公领孙溪中洗澡。
孙拿得一虾，或前跳，或却走。
孙问公曰： 前赶后退，后赶前行，不知何处是头，何处是尾？ 
公答曰： 有须的是头，没须的是尾。 
长卵叹气
一官到任，出票要唤兄弟三人。一胖子、一长子、一矮子备用。异姓者不许进见。
一家有兄弟四人，仅有一胖三矮。私相计议曰： 四人之中，胖矮俱有，单少一长人。只得将二矮缝一长裤。
两个接起充作长人，便觉全备。 
如计行之。官见大喜，簪花赏酒。三人一时荣宠。
下矮压得受苦，在内哓哓，大有怨词。
官听见，问： 下面甚响？ 众慌禀曰： 这是长卵叹气。 
搁浅
矮人乘舟出游，因搁浅，自起撑之。
失手坠水，水没过顶，矮人起而怒曰： 偏我搁浅搁在深处。 
被打
二瞽者同行。曰： 世上惟瞽者最好，有眼人终日奔忙，农家更甚。怎如得我们心上清闲。 
众农夫窃听之，乃伪为官过，谓其失于回避，以锄把各打一顿而呵之去。
随复窃听之。
一瞽者曰： 毕竟是瞽者好，若是有眼人，打了还要问罪哩！ 
金漆盒
一近视出门，见街头牛屎一大堆，认为路人遗下的盒子，遂用双手去捧。
见其烂湿，乃叹曰： 好个盒子，只可惜漆水未干。 
噀面
一乡人携鹅入市。近视见之。以为卖布者，连呼 买布 ，乡人不应。急上前揪住鹅尾，逼而视之。
鹅忽撒屎，适喷其面。
近视怒曰： 不卖就罢，值得这等发急，就噀起人来！ 
乌云接日
近视者赴宴，对席一胡子吃火朱柿。
即起别主人曰： 路远告辞。 
主曰： 天色甚早。 
答云： 恐天下雨，那边乌云接日头哩。 
虾酱
一乡人挑粪经过，近视唤曰： 拿虾酱来。 
乡人不知，急挑而走。
近视赶上，将手握粪一把于鼻上闻之。乃骂道： 臭已臭了，什么奇货，还在这等行情！ 
至夜，乃就灯启视。药线误被火燃，立时作响，方在吃惊，旁一聋子抚其背曰： 可惜一个花棒槌，无缘无故，如何就是这样散了。 
疑蛋
一近视见朋鱼，疑为鸭蛋，握之而腹瘪。
讶曰： 如何小鸭出得恁快，蛋壳竟瘪下去了。 
漂白眼
一漂白眼与赤鼻头相遇。谓赤鼻者曰： 足下想开染坊，大费本钱，鼻头都染得通红。 
赤鼻答曰： 不敢也，只浅色而已。怎如得尊目，漂白得有趣。 
屁股麻
俗云： 脚麻以草柴贴眉心，即止。 
一人遍贴额上。人问： 为何？ 答曰： 我屁股通麻了。 
怕冷
或问 世间何物不怕冷？ 
曰： 鼻涕，天寒即出。 
又问： 何物最怕冷？ 
曰： 屁，才离窟臀，又向鼻孔里钻进。 
直背
一瞎子、一矮子、一驼子，吃酒争座。各曰： 说得大话的便坐头一位。 
瞎子曰： 我目中无人，该我坐。 
矮子曰： 我不比常人，该我坐。 
驼子曰： 不要争，算来你们都是直背，自然让我坐。 
不养子
一大夫子孙繁衍，而同侪有无子者，乃矣语之曰： 尔没力量，儿子也养不出一个。
像我这等子孙多，何等热闹。 
同侪答曰： 其子尔力也，其孙非尔也。 
头场
玉帝生日，群仙毕贺，东方朔后至。
见寿星门外，问之。
曰： 有告示贴出，不放我进。 
又问： 何故贴出？ 
答曰： 怪我头长。 
颂屁
一士死见冥王，自称饱学，博古通今。
王偶撒一屁。士即进词云： 伏惟大王，高耸金臀，洪宣宝屁，依稀乎丝竹之声，仿佛乎麝兰之气。臣立下风，不胜馨香之味。 
王喜，命赐宴。准与阳寿一纪。至期自来报到。不消鬼卒勾引。
士过十二年，复诣阴司。谓门上曰： 烦到大王处通禀，说十二年前做放屁文章的秀才又来了。 
抄祭文
东家丧妻母，往祭。
托馆师撰文，乃按古本误抄祭妻父者与之。
识者看出，主人怪而责之。
馆师曰： 此文是古本刊定的，如何得错？
只怕倒是他家错死了人。
这便不关我事。 
四等亲家
两秀才同时四等，于受责时曾识一面。
后联姻。
会亲日相见，男亲家曰： 尊容曾在何处会过来？ 
女亲家曰： 便是有些面善，一时想不起。 
各沉吟间，忽然同悟。男亲家点头曰： 嗄。 
女亲家亦点头曰： 嗄。 
腹内全无
一秀才将试，日夜忧郁不已。
妻乃慰之曰： 看你作文，如此之难，好似奴生产一般。 
夫曰： 还是你每生子容易。 
妻曰： 怎见得？ 
夫曰： 你是有在肚里的，我是没在肚里的。 
教法
主人怪师不善教。师曰： 汝欲我与令郎俱死耶？ 
主人不解。师曰： 我教法已尽矣。
只除非要我钻在令郎肚里去，我便闷杀，令郎便胀杀。 
浇其妻妾
人家请一馆师，书房逼近内室。
一日课，徒读 譬如四时之错行 句。注曰： 错，犹迭也。 
东家母听见。嗔其有意戏狎，诉于主人。
主人不能书解，怒欲逐之。
师曰： 书义如此，汝自不解耳，我何罪焉？ 
遂迁居于厅楼，以避啰唣。
一日，东家妻妾游于楼下。
师欲小便不得，乃从壁间溺之，不意淋在妻妾头上，复诉于主人。
主因思前次孟浪怪他。今番定须考证书中有何出典。
乃左右翻释。忽大悟曰： 原来在此，不然，几被汝等所误矣。 
问： 有何凭据？ 
主曰： 施施从外来，骄其妻妾。 
猫逐鼠
一猫捕鼠，鼠甚近，无处躲避。急匿在竹轿杠中。
猫顾之叹云： 看你管便进得好，这几个节如何过得去！ 
想船家
教书先生解馆归，妻偶谈及 喷嚏鼻子痒，有人背地想。 夫曰： 我在学堂内也常常打喷嚏的。 
妻曰： 就是我在家想你了。 
及开年，仍赴东家馆。
别妻登舟，船家被初出太阳搐鼻，连打数嚏。
师顿足曰： 不好了，我才出得门，这婆娘就在那里直想船家了！ 
村牛
一士善于联句，偶同友人闲步，见有病马二匹卧于城下。
友即指而问曰： 闻兄捷才，素善作对，今日欲面领教。 
士曰： 愿闻。 
友出题曰： 城北两只病马。 
士即对曰： 江南一个村牛。 
拔须去黑
一翁须白，令姬妾拔之。
妾见白者甚多，拔之将不胜其拔，乃将黑须尽去。
拔讫，翁引镜自照，遂大骇。因咎其妾，曰： 难道少的倒不拔，倒去拔多的？ 
善忘
一人持刀往园砍竹，偶腹急，乃置刀于地，就园中出恭。
忽抬头曰： 家中想要竹用，此处倒有许多好竹，惜未带得刀来。 
解毕，见刀在地，喜曰： 天随人愿，不知哪个遗失这刀在此。 
方择竹要砍，见所遗粪便骂曰： 是谁狗东西，屙此脓血，几乎脏了我的脚。 
须臾抵家。徘徊门外曰： 此何人居？ 
妻适见，知其又忘也，骂之。
其人怅然曰： 娘子颇有些面善，不曾得罪，如何开口便骂？ 
作揖
两亲家相遇于途，一性急，一性缓。
性缓者，长揖至地，口中谢曰： 新年拜节奉扰，元宵观灯又奉扰，端午看龙舟，中秋玩月，重阳赏菊，节节奉扰，未曾报答，愧不可言。 
及说毕而起，已半晌矣。
性急者苦其太烦，早先避去。
性缓者视之不见，问人曰： 敝亲家是几时去的？ 
人曰： 看灯之后，就不见了，已去大半年矣！ 
籴米
有持银入市籴米者，失米袋于途，归谓妻曰： 今日市中闹甚，没得好失袋也。 妻曰： 你的莫非也没了？ 
答曰： 随你好汉便怎么？ 
妻惊问： 银子何在？ 
答曰： 这倒没事，我紧紧拴好在叉袋角上。 
不斟酒
一家宴客，座中一大胡子，酒僮畏缩不前，杯中空如也。
主举杯朝拱数次，胡子愠曰： 安得有酒？ 
主骂僮为何不斟，僮曰： 这位相公没有嘴的。 
胡子忿极，揭须以示曰： 这是不是嘴？ 
通谱
有一人须长过腹，人见之，无不赞为美髯。
偶一日，遇见风监先生，请他一相。
相者曰： 可惜尊髯短了些。 
其人曰： 我之须已过腹，人尽赞羡，为何反嫌其短？ 
相者曰： 若再长得寸许，便好与下边通谱同姓的人互认宗族了。 
联宗
胡须与眉毛曰： 当今世情浅薄，必要帮手相助。
我已与鬓毛联矣。
看来眼前高贵，惟二位我们俱在头面，联了甚好。 
眉曰： 承不弃微末，但我根基浅薄，何不往下路孔家前门，一带茂林，旗杆底下联的更好。 
一般胡
两人聚论《论语》一书，皆讲胡子。
开章就说：  不亦悦乎 ， 不亦乐乎 ， 不亦君子乎 ，这三个都是好胡； 为人谋而不忠乎 ， 与朋友交而不信乎 ， 传不习乎 ，这三个是不好胡； 君子者乎 ， 色壮者乎 ，这两个胡一好一不好。 或问： 使乎，使乎。 
答曰： 上面的胡与下面的胡总是一般。 
稀胡子
一稀胡子要相面，相士云： 尊相虽不大富，亦不至贫。 
胡者云： 何以见得？ 
相士云： 看公之须，比上不足，比下有馀。 
胡答嘲
颜回、子路、伯鱼三人私议曰： 夫子惟胡，故开口不脱 乎 字。 
颜回曰： 他对我说： 回也，其庶乎。  
子路曰： 他对我说： 由也，诲汝知之乎？  
伯鱼曰： 我家尊对我也说 汝为周南、召南矣乎。  
孔子在屏后闻之，出责伯鱼曰： 回是个短命，由是个不得其死的，说我胡出罢了。你是我的儿子，如何也来说我老子？ 
黄须
一人须黄，每于妻前自夸： 黄须无弱汉，一生不受人欺。 
一日出外被殴而归，妻引前言笑之。答曰： 哪晓得那人的须竟是通红的。 
扇坠
有持大扇者，遇矮子，戏以扇置其头曰： 欲借兄权作扇坠耳。 
矮子大怒骂曰： 娘贼！若拿我做扇坠，我就兜心一脚踢杀你！ 
瞽笑
一瞽者与众人同坐，众人有所见而笑，瞽者亦笑。
众问之曰： 汝何所见而笑？ 
瞽者曰： 列位所笑，定然不差，难道是骗我的？ 
吃螺蛳
有盲子暑月食螺蛳，失手坠一螺肉在地，低头寻摸，误捡鸡屎，放在口里。
向人曰： 好热天气，东西才落下地，怎就这等臭得快！ 
兄弟认匾
兄弟三人皆近视，同拜一客。堂上悬 遗清堂 一匾。
伯曰： 主人原来患此病，不然何以取 遗精室 也。 
仲细看良久曰： 非也。想主人好道，故名 道情堂 耳。 
二人争论不已。以季弟目力更好，使辨之。
乃张目眈视半晌。曰： 汝两人皆妄，上面安得有匾！ 
麻卵袋
文宗岁试唱名，吏善读别字。第一名 郁进徒 ，错唤曰： 都退後。 诸生闻之，皆山崩往后而退。
次名 潘傅采 ，又错唤 番转来 ，诸生又跑上前。
宗师大怒，逐之。
第三名林卯伐，上前谢曰： 多谢大宗师，若不斥逐此人，则生员必唤做 麻卵袋 了。 
赤鼻
一官经过，有赤鼻者在旁，皂隶喝曰： 老爷专要拿吃酒的，还不快走！ 
其人无处躲闪，只得将鼻子塞进人家板缝中。官已过，里面人看见骂曰： 这人不达时务，外面多少毛厕，如何倒向人家屋里来撒尿？ 
塌鼻狗
黄鼠狼遇狗追逐，即撒屁以触其鼻。
有雄鼠觅食田间，被一犬逐之。鼠狼连放数屁，逐之愈甚，乃竭力跑脱。
至穴诉之雌鼠，雌鼠曰： 汝防身屁何在？ 曰： 连撒数屁，全然不理。 
雌鼠曰： 我知道了，决然是塌鼻狗。 
齆鼻请酒
甲乙俱齆鼻。
甲设席不能治柬，画秤、尺、笤帚各一件。
乙见之，便意会曰： 秤尺帚。 乙答柬画蜈蚣一条、斧一把。
甲见之，点头曰： 蜈蚣斧。 
鼻耐性人患口臭，一友问曰： 别人也罢，亏你自家鼻头如何过了？ 
旁人代答曰： 做了他的鼻头，随你臭极，也只索耐性跟他。 
残疾婿
一家有三婿，俱带残疾。
长是瘌痢，次淌鼻脓，又次患疯癫。
翁一日请客，三婿在座，恐其各露本相，观瞻不雅，嘱咐俱要收敛。三人唯唯。
至中席，各人忍耐不住。
长婿曰： 适从山上来，撞见一鹿，生得甚怪。 
众问何状。瘌痢头疮痒甚，用拳满首击曰： 这边一个角，那边一个角，满头生了无数角。 
其次鼻涕长流，正无计揩抹，随应声曰： 若我见了，拽起弓来，棚的一箭。 
急将右手作挽弓状，鼻间一拂，涕尽拭去。
三癞子浑身发痒难禁，忙将身背牵耸曰： 你倒胆大，还要射他！把我见了，几乎吓杀，几乎吓杀。 
争座
眼与眉毛曰： 我有许多用处，你一无所能，反坐在我的上位。 
聋耳一医者耳聋，至一家看病女人。
病女问： 莲心吃得否？ 医者曰： 面筋发病，是吃不得的。 
病女曰： 是莲肉。 
医者曰： 就是盐肉，也要少吃些。 
病女曰： 先生耳朵是聋的。 
医者曰： 若是里股是红的，只怕要生横痃，倒要脱开来，待我看看好用药。 
