曰诸父，曰亚父，皆叔父之辈；曰犹子，曰比儿，俱侄儿之称。
阿大中郎，道韫雅称叔父；吾家龙文，杨素比美侄儿。
乌衣诸郎君，江东称王谢之子弟；吾家千里驹，符坚羡苻朗为侄儿。
竹林叔侄之称，兰玉子侄之誉。
存侄弃儿，悲伯道之无后；视叔犹父，羡公绰之居官。
卢迈无儿，以侄而主身之后；张范遇贼，以子而代侄之生。
