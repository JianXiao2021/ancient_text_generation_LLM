帝女乃公侯主婚，故有公主之称；帝婿非正驾之车，乃是附马之职。
郡主县君，皆宗女之谓；仪宾国宾，皆宗婿之称。
旧好曰通家，好亲日懿戚。
冰清玉润，丈人女婿同荣；泰水泰山，岳母岳父两号。
新婿曰娇客，贵婿日乘龙。
赘婚曰馆甥，贤婿曰快婿。
凡属东床，俱称半子。
女子号门楣，唐贵妃有光于父母；外甥称宅相，晋魏舒期报于母家。
共叙旧姻，曰原有瓜葛之亲；自谦劣戚，曰忝在葭莩之末。
大乔小乔，皆姨夫之号；连襟连袂，亦姨夫之称。
蒹葭依玉树，自谦借戚属之光；茑萝施乔松，自幸得依附之所。
