己卯四月初十日闪知愿早令徐使来问夫，而昨所定者竟不至。
徐复趋南关觅一夫来，余饭已久矣。
乃以衣四件、书四本、并袜包等寄陶道，遂同至夫寓。
候其饭，上午乃行，徐使始去。
出南门，门外有小水自西而东，吊桥跨其上，即太保山南峡所出者。
南行五里，有巨石梁跨深溪上，其下水断而不成流，想即沙河之水也。
又南半里，坡间树色依然，颇似余乡樱珠，而不见火齐映树，一二家结棚树下，油碧舆五六肩，乃妇人之游于林间者，不能近辨其为何树也。
又南半里，有堤如城垣，自西山环绕来。
登其上，则堤内堰水成塘，西浸山麓，东筑堰高丈余即诸葛堰，今尚存。
随东堰西南行，二里堰尽，山从堰西南环而下，有数家当曲中在山湾中。
南转行其前，又二里，有数十家倚西山下，山复环其南，是为卧狮窝。
盖其西大山将南尽，支乃东转，其北先有近支，东向屡下，如太保、九隆皆是也；又南为卧狮，在西南坳中，山形再跌而下，其上峰石崖盘突，俨然一如狻猊之首，其下峰颇长，则卧形也。
余先望见大路在南坡之上，初不知小路之西折而当狮崖盘突间，但遥见其崖突兀，与前峰凑峡甚促，心异之。
候土人而问，初一人曰： 此石花洞也。 
再问一人，曰： 此芭蕉洞也。 
小路正从其下过，石花即其后来之名耳。
盖大路上南坡，而小路西折而由此，余时欲从小路上，而仆担俱在后，坐待久之。
俟其至，从村南过小桥，有碑称卧佛桥。
过桥，即西折从小路上坡。
一里余，从坡坳间渡小水，即仰见芭蕉洞在突崖之下，盖突崖乃狮首，而洞则当其卧脐之间。
涉涧，又西上而探洞。
洞门东向，高穹二丈，正与笔架山遥对。
洞内丈余，即西北折而下。
其洞下虽峻而路颇夷平坦，下三丈渐暗，闻秉炬入，深里余，姑挨归途携炬以穷也。
出洞，循崖西上一里，过突崖下峡，透脊而西半里，度一洼。
脊以内乃中洼之峡，水东挨突崖脊，下捣其崖麓，无穴以泄，水沫淤浊，然而所渡芭蕉洞前小水，即其透崖沥峡而出者。
从水上循岭南转，一里，逾南坡之脊，始见脊南亦下坠成大洼，而中无水。
南坡大道，从右洼中西南上；而余所从小道，则循西大山南行岭间。
五里，连逾二坡脊。
共二里，则西界大山南向坠为低脊，此其东转之最长者也，南坡涉洼之路，至此而合。
乃共转西向，循低脊而进，脊北亦中洼潴水焉。
西一里，降而下坡，半里而得洼底铺，五六家在坑峡间。
其峡虽纵横而实中洼，中无滴水。
随洼西下一里，直抵大山下。
复南行洼峡中二里，又得东坠之脊，脊南坞稍开，于是小圆峰离立矣，然其水犹东行。
一里，又南上坡，盘坡南离立圆峰，取道峰隙而南。
路逾北支，从其上西向入峡；其南支则木丛其上，箐树木丛生的山谷为箐，此为云贵之地所称坠其下。虽甚深而不闻水声焉。
西行二里，乃西下箐中。
又一里，有数家当箐底，是为冷水箐，乃饭于鬻腐者买豆腐的人家。
于是西南随箐上，一里，过一脊，其脊乃从西而东度之脉也。
脊南始见群山俱伏，有远山横其西南。
路又逾冈西上，一里，登其南突之崖，是为油革关旧址，乃旧之设关而榷税处，今已无之。
其西即坠崖西下，甚峻。
下二里，渐平。
又二里，西峡渐开，有僧新结楼倚北山下施茶，曰孔雀寺。
由寺西循山嘴南转，共一里，逾嘴而西，乃西北盘其余支，三里而得一亭桥。
桥跨两峡间，下有小涧，自北而南，已中涸无滴。
桥西逾坡西北下，路旁多黄果，即覆盆子也，色黄，酸甘可以解渴。
其西坞大开，坞西大山，一横于西，一横于南，而蒲缥之村，当西大山下。
其山南自南横大山，又东自油革关南下之支，横度为低脊而复起者；其中水反自南而北，抵罗岷而西入潞江焉。
共西下二里，乃得引水之塍，其中俱已插秧遍绿。
又西北行二里余，过蒲缥之东村。
村之西，有亭桥跨北注之溪，曰吴氏舆梁。
又西半里，宿于蒲缥之西村。
其地米价颇贱，二十文可饱三四人。
蒲缥东西村俱夹道成街，而西村更长，有驿在焉。
十一日鸡鸣起，具饭。
昧爽，从村西即北向循西大山行，随溪而北，渐高而陟崖，共八里，为石子哨，有数家倚西山之东北隅。
又北二里，乃盘山西转，有峡自西而东，合于枯飘北注之峡。
溯之，依南山之北，西入二里，下陟南来峡口。
峡中所种，俱红花可制作胭脂的一种菊科植物成畦，已可采矣。西一里，陟西来峡口，其上不多，水亦无几，有十余家当峡而居，是为落马厂。
度峡北，复依北山之南西入，一里，平上逾脊。
其脊自南而北度，起为峡北之山，而北尽于罗岷者也。
逾脊西行峡中，甚平，路南渐有涧形依南崖西下，路行其北。
三里，数家倚北山而居，有公馆在焉，是为大坂铺。
从其西下陟一里，有亭桥跨涧，于是涉涧南，依南山之北西下。
二里，有数家当南峡，是为湾子桥。
有卖浆者，连糟而啜之，即余地之酒酿即醪糟，云贵一带称甜酒也。
山至是环耸杂沓，一涧自东来者，即大坂之水；一涧自南峡来者，坠峡倒崖，势甚逼仄，北下与东来之涧合而北去，小木桥横架其上。
度桥，即依西山之东北行，东山至是亦有水从此峡西下，三水合而北向破峡去。
排石齿而北三里，转向西下，石势愈峻愈合。又西二里，峡曲而南，涧亦随峡而曲，路亦随涧而曲。
半里，复西盘北转，路皆凿崖栈木。
水寨高出众险之上，此峡深盘众壑之下，滇南二绝，于此乃见。碑南渐下，峡亦渐开。
又西二里，乃北转下坡。
复转而西一里，有木桥横涧而北，乃度，循北崖西行。
一里，逾南突之脊，于是西谷大开，水盘南壑，路循北山。
又西平下三里，北山西断，路乃随坡南转。
西望坡西有峡自北而南，俱崇山夹立，知潞江当在其下而不能见。
南行二里余，则江流已从西北嵌脚下，逼东山南峡之山，转而南去矣。
乃南向下坡，一里，有两三家倚江岸而栖，其前有公馆焉，乃就瀹水以饭。
时渡舟在江南岸，待久之乃至。
注南峡去，或言东与澜沧合，或言从中直下交南，故蒙氏封为 四渎ｄū独流发源注海的大河 之一。以余度之，亦以为独流不合者是。
土人言瘴疠痛毒甚毒，必饮酒乃渡，夏秋不可行。
余正当孟夏，亦但饭而不酒，坐舟中，擢流甚久，亦乌睹所云瘴母哉。
渡南崖，暴雨急来，见崖西有树甚巨，而郁葱如盘，急趋其下。
树甚异，本根干高二丈，大十围，有方石塔甃其间，高与干等，干跨而络之，西北则于密而石不露，东南临江，则干疏而石出，干与石已连络为一，不可解矣，亦穷崖一奇也。
已大风扬厉，雨散，复西向平行上坡。
望西北穹峰峻极，西南骈崖东突，其南崖有居庐当峰而踞，即磨盘石也。
望之西行，十里，逼西山，雨阵复来。
已虹见同 现 ，出现之意东山盘蛇谷上，雨遂止。从来言暴雨多瘴，亦未见有异也。
稍折而南，二里，有村当山下，曰八湾，数家皆茅舍。
一行人言此地热不可栖，当上山乃凉。
从村西随山南转，一里，过一峡口。
循峡西入，南涉而逾一崖，约一里，遂从南崖西上。
其上甚峻，曲折盘崖，八里而上凌峰头，则所谓磨盘石也。
百家倚峰头而居，东临绝壑，下嵌甚深，而其壑东南为大田，禾芃芃焉。
其夜倚峰而栖，月色当空，此即高黎贡山之东峰。
忆诸葛武侯、王靖远骥之前后开疆，方威远政之独战身死，往事如看镜，浮生独倚岩，慨然者久之。
十二日鸡再鸣，饭，昧爽出门。
其处虽当峻峰之上，而居庐甚盛，有公馆在村北，潞江驿在其上。
山下东南成大川，已插秧盈绿，潞江沿东山东南去，安抚司依西南川坞而居。
遂由磨盘石西南上，仍峻甚。
二里，逾其南峡之上，其峡下嵌甚深，自西而东向，出安抚司下。
峡底无余隙，惟闻水声潺潺在深箐中。
峡深山亦甚峻，藤木蒙蔽，猿鼯ｗū即鼯鼠，前后肢之间有飞蹼，可滑翔飞跃昼号不绝。峡北则路缘崖上，随峡西进，上去山顶不一二里，缘峡平行西四里，有石洞南临路崖，深阔丈余，土人凿石置山神碑于中。
又四里，稍折而北上崖，旋西，西登临峡之坡。
北峡之上，至是始南垂一坡，而南峡之下，则有峡自南山夹底而出，与东出之峡会成 丁 字，而北向垂坡焉。
又西二里，或陟山脊，或缘峰南，又三里，有数家当东行分脊间，是为蒲满哨。
盖山脊至是分支东行，又突起稍高，其北又坠峡北下，其南即安抚司后峡之上流也。
由此西望，一尖峰当西复起，其西北高脊排穹，始为南渡大脊，所谓高黎贡山，土人讹错传为高良工山，蒙氏僭僭越，私自作主之意封为西岳者也。
其山又称为昆仑冈，以其高大而言，然正昆仑南下正支，则方言亦非无谓也。
由蒲满哨西下一里，抵所望尖峰，即蹑级数转而上。
两旁削崖夹起，中坠成路，路由夹崖中曲折上升，两岸高木蟠空，根纠垂崖外，其上竹树茸密，覆阴排幕，从其上行，不复知在万山之顶，但如唐人所咏： 两边山木合，终日子规啼 ，情与境合也。
一里余，登其脊。
平行脊上，又二里余，有数家倚北脊，是为分水关，村西有水沿北坡南下，此为潞江安抚司后峡发源处矣。
南转，西逾岭脊，砖砌巩门，跨度脊上。
其关甚古，顶已中颓，此即关之分水者。
关东水下潞江，关西水下龙川江。于是西下峡，稍转而南，即西上穿峡逾脊，共五里，度南横之脊，有村庐，是为新安哨。
由哨南复西转，或过山脊，或蹈踩过岭峡，屡上屡下，十里，为太平哨。
于是屡下屡平，始无上陟之脊。
五里，为小歇厂。
五里，为竹笆铺。
自过分水关，雨阵时至，至竹笆铺始晴。
数家夹路成衢，有卖鹿肉者，余买而炙脯烤干肉。
于是直下三里，为茶庵。
又西下五里，及山麓，坡间始盘塍为田。
其下即龙川江自北而南，水不及潞江三分之一，而奔坠甚沸。
西崖削壁插江，东则平坡环塍。
行塍间半里，抵龙川江东岸。
溯江北行，又半里，有铁锁桥架江上。
其制两头悬练，中穿板如织，法其制作方法一如澜沧之铁锁桥，而狭止得其半。
由桥西即蹑级南上，半里为龙关，数十家当坡而居，有税司以榷负贩者。
又西向平上四里余，而宿于橄榄坡。
其坡自西山之脊，东向层突，百家当坡而居，夹路成街，踞山之半。
龙川江发源于群山北峡峨昌蛮即阿昌族七藏甸，经此，东为高黎贡，西为赤土山。下流至缅甸太公城，合大盈江。
十三日平明而饭。
由坡西登岭西北上，八里，稍北，逾北峡西上，二里，从岭上平行。
望西北有层峰排簇岭上，初以为将由其南垂行，一里，忽从岭头转北，三里，乃西南下峡中。一里，有四五家当峡而居，竹篱茅舍，颇觉清幽，是为赤土铺。
其村当西面排簇层峰之麓，东与橄榄坡夹而为坳。
村西有亭桥架小涧上，其水自南峡来，捣北峡去，桥名建安。
按《志》，大盈江之水，一出自东北赤土山，而此铺名赤土，水犹似东北下龙川者，岂其西排簇层峰为赤土山，而此犹其东麓之水，以其在麓，即以名铺耶？
由桥西即南向上坡，二里，西南登脊，即自排簇峰东南分支下者。
又转而西一里余，有庵施茶，当脊北向而踞，是为甘露寺。
又西一里，坡间水北向坠崖，路越之西向下峡。
峡中有水自北而南，又与坡上水分南北流，以余意度之，犹俱东下龙川者。
半里，乃从峡底溯水北入。
其峡东西两崖，俱从排簇层峰分支南下者，西崖即其本支，东崖乃分支，东南由甘露寺脊而下者也，第峡水南出东转，不知其北合于建安桥，抑直东而下龙川否也？
北行峡底一里余，水分二道来，皆细甚。
遂从坡西蹑峻上，一里，北穿岭夹，半里，透脊。
其脊自东北度西南，脊以北即坠峡西下。
路从峡端北转而西，有数家倚北山之上，是为乱箭哨，至是始出排簇层峰岭脊之西。
按《志》，赤土山在州城东三十里，水至是始分，则前之赤土铺犹东岸之麓，非分流之正脊可知也。
饭于岭哨。
西向行稍下，共二里，有坞自南而北，细流注其中。
按《志》，大盈江有三源，一出赤土山，当即此矣，从此而西，出马邑河，绕州城北而西合巃嵸、罗生二水，同为大盈之源者也。
又北上坡二里余，有一二家当坡之南，环堵围南峡之坳甚遥，杂植果树于中，是为板厂。
由其西二里，又西下半里，有十余家当峡坳而居，是为芹菜塘。
其前小水，东北与大盈之源合。
村庐不多，而皆有杜鹃灿烂，血艳夺目。
若以为家植者，岂深山野人，有此异趣？
若以为山土所宜，何他冈别陇，杳然无遗也？
由村西复西上坡一里余，转峡而平行顶上三里余，乃出西岭之端。
下望其坞甚深，而中平如砥，良畴远村，交映其间。
其坞大而圆，乃四面小山环围而成者，不比他川之沿溪成峡而已。
西向峻下者五里，循峡东北折，又折而西三里，乃循东山北行，其下稍平。
又二里，有村当东山之麓，是为坡脚村。
有卖浆者，出酒甚旨味美，以醋芹为菜。
与同行崔姓者，连啜二壶乃行。
于是西行平畴中，一里，有小水自南而北，即《志》所云罗生山之水，亦大盈三源之一，分流塍中者也。
又西北二里余，有村曰雷打田。
其东亦有小溪，自南而北，则罗生山之正流也，与前过小流，共为大盈之一源云。
是溪之东田洼间，土皆黑坟这里指高出地面的土堆，土人芟其上层曝干供爂，盖煤坚而深入土下，此柔而浮出土上，而色则同也，由村北又西三里，有庐舍当坡塍间，曰土锅村，村皆烧土为锅者。
于是其西庐舍联络，一里为东街，又半里，西交大街，则 十 字为衢者也。
腾越州城之南门，即当大街之北，城南居市甚盛，城中所无，而此城又迤西所无。
乃税驾于大街东黔府官舍，时适过午也。
