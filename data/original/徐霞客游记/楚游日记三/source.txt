二十二日，南天门。
平行东向二里，分路。
南一里，飞来船、讲经台。
转至旧路，又东下半里，北度脊，西北上三里，上封寺。
上封东有虎跑泉，西有卓锡泉。
二十三日，上封。
二十四日，上封。
二十五日，上封。
二十六日，晴。
呈观音崖，再上祝融会仙桥，由不语崖西下。
八里，分路。
南茅坪。
北二里，九龙坪，仍转路口。南一里，茅坪。东南由山半行，四里渡乱涧，至大坪分路。
东南上南天门。西南小路直上四里，为老龙池，有水一池在岭坳，不甚澄清澈，其净室多在岭外。
西南侧刀之西，雷祖之东分路。
东二里，上侧刀峰。
平行顶上二里，下山顶，度脊甚狭。
行赤帝峰北一里，绕其东，分路。
乃南由坳中东行，一里，转出天柱东，遂南下。
五里，过狮子山与大路合，遂由岐路西入福严寺，殿已倾，僧佛鼎谋新之。
宿明道山房。二十七日，早闻雨，餐后行少止。
由寺西循天柱南一里，又西上二里，越南分之脊，转而北，循天柱西一里，上西来之脊，遂由脊上西南行，于是循华盖之东矣。
一里，转华盖南，西行三里，循华盖西而北下。
风雨大至，自是持盖行。
北过一小坪，复上岭，共一里，转而西行岭脊上。
连度三脊，或循岭北，或循岭南，共三里而复上岭。
于是直上二里，是为观音峰矣。
由峰北树中行三里，雨始止，而沉霾殊甚。
又西南下一里，得观音庵，始知路不迷。
又下一里，为罗汉台。
于是复南上二里，连度二脊，丛木亦尽，峰皆茅矣。
既逾高顶，南下一里，得丛木一丘，是为云雾堂。
中有老僧，号东窗，年九十八，犹能与客同拜起。
时雾稍开，又南下一里半，得东来大路，遂转西下，又一里半至涧，渡桥而西，即方广寺。
寺正殿崇祯初被灾，三佛俱雨中。盖大岭之南，石廪峰分支四下，大岭之北，云雾顶分支西下，夹而成坞，寺在其中，寺始于梁天监中。水口西去，环锁甚隘，亦胜地也。
宋晦庵、南轩诸迹，没俱于火。
寺西有洗衲池，补衣石在涧旁。渡水口桥，即北上山，西北登一里半，又平行一里半，得天台寺。
寺有僧全撰，名僧也。适他出，其徒中立以芽茶馈。返宿方广庆禅、宁禅房。
先是，余欲由南沟趋罗汉台至方广；比登古龙池，乃东上侧刀峰，误出天柱东；及宿福严，适佛鼎师通道取木，遂复辟罗汉台路。
余乃得循之西行，且自天柱、华盖、观音、云雾至大坳，皆衡山来脉之脊，得一览无遗，实意中之事也。
由南沟趋罗台亦迂，不若径登天台，然后南岳之胜乃尽。
二十八日，早起，风雨不收。
宁禅、庆禅二僧固坚持留，余强别之。
庆禅送至补衲台而别。
遂沿涧西行，南北两界，山俱茅秃。
五里，始有石树萦溪，崖影溪声，上下交映。
又二里，北向登崖，崖下石树愈密，涧在深壑，其中有黑、白、黄三龙潭，两崖峭削，故路折而上，已而平行山半，共三里，过鹅公嘴，得龙潭寺。
寺在天台西峰之下，南为双髻峰。
盖天台、双髻夹而西来，以成龙潭之流；潭北上即为寺，寺西为狮子峰，尖削特立，天台以西之峰，至此而尽；其南隔溪即双髻西峰，而莲花以西之峰，亦至此而尽；过九龙，犹平行山半，五里，自狮子峰南绕其西，下山又五里，为马迹桥，而衡山西面之山始尽。
自马迹桥南渡一涧，即东南行，四里至田心。
又越一小桥，一里，上一低坳，不知其为界头也。
过坳又五里，有水自东北山间悬崖而下，其高数十仞，是为小响水塘，盖亦衡山之余波也。
又二里，有水自北山悬崖而下，是为大响水塘。
前即宁水桥，问水从何处，始知其南由唐夫沙河而下衡州草桥。
盖自马迹南五里孟公坳分衡阳、衡山界处，其水北下者，即由白高下一殒江，南下者，即由沙河下草桥，是孟公坳不特两县分界，而实衡山西来过脉也。
第其坳甚平，其西来山即不甚高，故不之觉耳。
始悟衡山来脉非自南来，乃由此坳东峙双髻，又东为莲花峰后山，又东起为石廪峰，始分南北二支，南为岣嵝ǒǒ白石诸峰，北为云雾、观音以峙天柱。
使不由西路，必谓岣嵝、白石乃其来脉矣。
由宁水桥饭而南，五里，过国清亭，逾一小岭，为穆家洞。
其洞回环圆整，自东南绕至东北，山亦如之，而东附于衡山之西。
径洞二里，复南逾一岭，一里，是为陶朱下洞，其洞甚狭，水直西去。
路又南入峡，二里，复逾一岭，为陶朱中洞，其水亦西去。
又南二里，上一岭，其坳甚隘，为陶朱三洞，其洞较宽于前二洞，而不及穆洞之回环也。
二里，又逾一岭，为界江，其水由东南向西北去。
界江之西为大海岭。
溯水南行一里，上一坳，亦甚平，乃衡之脉又西度为大海岭者。
其坳北之水，即西北下唐夫；其坳南之水，即东南下横口者也。
逾坳共一里，为傍塘，即随水东南行。
五里，为黑山，又五里，水口，两山逼凑，水由其内破壁而入，路逾其上。
一里，水始出峡，路亦就夷平。
又一里，是为横口。
傍塘、山之水南下，岣嵝之水西南来，至此而合。
其地北望岣嵝、白石诸峰甚近，南去衡州尚五十里，遂止宿旅店。
是日共行六十里。
二十九日，早起，雨如注，乃踯躅泥途中。沿溪南行，逾一小岭，是为上梨坪。
又逾一小岭，五里，是为下梨坪，复与溪遇。
又循溪东南下，十里，为杨梅滩，有石梁南北跨溪上，溪由梁下东去，路越梁东南行。
五里入排冲，又行排中五里，南逾青山坳，排冲者，冈自谭碧岭东南至青山，分为两支，俱西北转，两冈排闼门，夹成长坞，缭绕为田，路由之入，至青山而坞穷。
乃逾坳而南，陂陀高下，滑泞几不留足，而衣絮沾透，亦疲而不觉其寒。
十里，下望日坳，为黄沙湾，则蒸江自西南沿山而来，路遂随江东南下，又五里为草桥，即衡州府矣。
觅静闻，暮得之绿竹庵天母殿瑞光师处。
亟投之，就火炙衣，而衡山古太坪僧融止已在焉。
先是，予过古太坪，上古龙池，于山半问路静室，而融止及其师兄应庵双瞽。苦留余。余急辞去，至是已先会静闻，知余踪迹。
盖融止扶应庵将南返桂林七星岩，故道出于此，而复与之遇，亦一缘也。
绿竹庵在衡北门外华严、松萝诸庵之间。
八庵连络，俱幽静明洁，呗呗即梵，佛教徒念经诵之声相闻，乃藩府焚修焚香修道之地。
盖桂王以亲藩乐善，故孜孜于禅教云。
三十日，游城外河街，泞甚。
暮，返宿天母殿。
