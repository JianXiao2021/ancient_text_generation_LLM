二十五日其妇平明始觅炊，迟迟得餐。
雨时作时止。
出门即东上岭。
盖其江自北而南，两崖夹壁，惟此西崖有一线可下，东崖有片隙可庐，其南有山横列，江折而西向入峡，有小水自东峡来注，故西崖之南，江勒而无余地，东崖之南，曲转而存小塍。
过此江，乃知布雄之地，西南随此江，其界更远；南抵广南，其界即盘江，此《统志》所云东入普安州境也。
步雄属贵州普安州。盘旋东北共三里，逾岭头，遂与南山成南北两界。峡中深逼，自东而西；路循北山岭南行，自西而东。
又五里，则北山忽断如中剖者，下陷如深坑，底有细流，沿石底自北而泻于南峡。
路乃转北而下，历悬石，披仄崿获窄的山崖，下抵石底，践流稍南，复攀石隙，上跻东崖。
由石底北望，断崖中剖，对夹如一线，并起各千仞，丛翠披云，飞流溅沫，真幽险之极观，逼仄之异境也。
既上，复循北岭东行。
五里稍降，行坞中二里，于是路南复有峰突起，不沿南坞，忽穿北坳矣。
时零雨间作，路无行人。
既而风驰雨骤，山深路僻，两人者勃窣其间，觉树影溪声，俱有灵幻之气。
又二里，度东脊，稍转而南，复逾冈而上。二里，一岐东南，一岐直北，顾奴前驰从东南者。
穿山腋间二里，忽见数十家倚北坞间，余觉有异，趋问之，则大路尚在北大山后，此乃山中别聚，皆儸儸也。
见人伥伥，间有解语者，问其名，曰坡头甸。
问去黄草坝，曰尚五十里。
问北出大路若干里，曰不一里。
盖其后有大山，北列最高，抱此甸而南，若隔绝人境者。
随其指，逾岭之西北腋，果一里而得大道。
遂从之，缘大山之北而上。
直挤者一里，望北坞甚深而辟，霾开树杪树枝间的雾气散去，每伫视之，惟见其中丛茅盘谷，阒ｑù寂静无片塍半椽也。
盘大山之东，又上半里，忽见有峡东坠。
稍东南降半里，平行大山东南支，又见其西复有峡南坠，已与大山东西隔陇矣。
于是降陟岭坞十里，有两三家居北冈之上，是曰柳树。
止而炊汤以饭；而雨势不止，讯去黄草坝不及，遂留止焉。
其人皆汉语，非儸儸。
居停之老陈姓，甚贫而能重客，一见辄煨榾柮以燎湿衣。
余浣污而炙之。
虽食无盐，卧无草，甚乐也。
二十六日平明起，炊饭。
风霾飘雨，余仍就火，久之乃行。
降坡循坞，其坞犹西下者。
东三里坞穷，有小水自北坞来，横渡之。
复东上坡，宛转岭坳，五里，有场在北坡下。
由其东又五里，逾冈而下，坞忽东西大开。
其西南冈脊甚平，而东北若深坠；南北皆巨山，而南山势尤崇，黑雾间时露岩岩气色。
坞中无巨流，亦无田塍居人，一里皆深茅充塞。
路本正东去，有岐南向崇山之腋，顾奴前驰，从之。
一里，南竟坞，将陟山坡上，余觉其误，复返辙而北，从大路东行。
披茅履湿，三里，东竟坞。
有峰中峙坞东，坞从东北坠而下，路从东南陟而上。
二里，南穿山腋。
又东半里，逾其东坳，俯见东山南向列，下界为峡，其中泉声轰轰，想为南流者。
从岭上转南半里，逾其南拗，又俯见西山南向列，下界为峡，其中泉声轰轰，想亦南流者。
盖其东北皆有层峦夹谷，而是山中悬其间。
遂从其西沿岭南下，二里，有小水自东崖横注西谷，遂踞其上，濯足而饭。
既饭，从坞上南行。
隔坞见西峰高柯丛蔓，蒙密无纤隙。
南二里，坞将尽，闻伐木声，则抡材取薪者，从其南渐北焉。
又南一里，下至坞中，则坞乃度脊，虽不甚中高，而北面反下。
脊南峡，南下甚逼，中满田禾。
透峡而出，遂盘一壑，丰禾成塍。
有小水自东北峡下注，南有尖峰中突，水从其西南坠去，路从其东北逾岭。
一里半涉壑，一里半登岭。
又东俯，有峡南下，其中水声甚急。
拾级直下，一里抵坞底，东峡水西南注，遂横涉之。
稍南，又东峡一水，自东而西注，复横涉之，二水遂合流南行。
路随涧东而南，二里出峡，有巨石峰突立东南，水从坞中直南去。
坞中田塍鳞次，黄云被陇，西瞰步雄，止隔一岭。
路从坞东上岭，转突峰之南，一里，有数家倚北冈上，是曰沙涧村，始知前所出坞为沙涧也。
由其前东下而复上，又东南逾一冈而下，共一里余，有溪自北而南，较前诸流为大，其上有石梁跨之。过梁，复东上坡一里，冈头石齿萦泥，滑泞廉利，备诸艰楚。
一里东下，又东南转逾一冈，一里透峡出，始见东小山南悬坞中，其上室庐累累，是为黄草坝。
乃东行田塍间一里，遂经坞而东，有水自北坞来，石坡横截之，坡东隙则叠石齐坡，水冒其上，南泻而下。
其水小于西石梁之水，然皆自北而南，抵巴吉而入盘江者也。
自沙涧至此，诸水俱清澈可爱，非复潢污浑浊之比，岂滇、黔分界，而水即殊状耶？
此处有石濑，而复甃堰以补其缺，东上即为黄草坝营聚，坝之得名，岂以此耶？
时樵者俱浣濯坝上，亦就濯之，污衣垢膝，为之顿易。
然龙氏又为侬氏所攻而代之矣。
其北峰顶，即土司黄氏之居在焉。
乃人息于吴氏。
吴，汉人，男妇俱重客，蔬醴俱备云。
二十七日晨起雨犹不止。
即而霁，泥泞犹甚。
姑少憩一日，询盘江曲折，为明日行计。
乃匡坐作记。
薄暮复雨，中夜弥甚，衣被俱沾透焉。
二十八日晨雨不止。
是日此处马场，人集颇盛。
市中无他异物，惟黄蜡与细笋为多。
乃煨笋煮肉，竟日守雨。
黄草坝土司黄姓，加都司衔。
乃普安十二营长官司之属。十二营以归顺为首，而钱赋之数则推黄草坝，土地之远则推步雄焉。
黄草坝东十五里为马鼻河，又东五十里抵龙光，乃广西右江分界；西二十里为步雄，又西五十里抵江底，乃云南罗平州分界；南三十里为安障，又南四十里抵巴吉，乃云南广南府分界；北三十里为丰塘，又北二十里抵碧洞，乃云南亦佐县分界。
东西南三面与两异省错壤，北去普安二百二十里。
自安隆无土官，泗城代署，广南以兵争之，据其大半，道路不能，实由于此。按盘江自八达、与罗平分界。巴泽、河格、巴吉、兴隆、那贡，以上俱安隆土司地，今俱为广南有。
抵坝楼，遂下八蜡、者香。
又有一水自东北来合，土人以为即安南卫北盘江，恐非是。
安南北盘，合胆寒、罗运、白水河之流，已东南下都泥，由泗城东北界，经那地、永顺，出罗木渡，下迁江。
则此东北来之水，自是泗城西北界山箐所出，其非北盘可知也。
按云南抵广西间道有三。
一在临安府之东，由阿迷州、维摩州本州昔置干沟、倒马坡、石天井、阿九、抹甲等哨，东通广南。
每哨拨陆凉卫百户一员、军兵十五名、民兵十五名把守。
后州治湮没，哨悉废弛。
抵广南富州，入广西归顺、下雷，而出驮伏，下南宁。
此余初从左江取道至归顺，而卒阻于交彝者也，是为南路。
一在平越府之南，由独山州丰宁上下司，入广西南丹河池州，出庆远。
此余后从罗木渡取道而入黔、滇者也，是为北路。
一在普安之南、罗平之东，由黄草坝，即安隆坝楼之下田州，出南宁者。
此余初徘徊于田州界上，人皆以为不可行，而久候无同侣，竟不得行者也，是为中路。
中路为南盘入粤出黔之交；南路为南盘萦滇之始，与下粤之末；北路为北盘经黔环粤之会。
然此三路今皆阻塞。
南阻于阿迷之普，富州之李、沈，见《广西小纪》。归顺之交彝：中阻于广南之蚕食，田州之狂狺ｙíｎ狗狂叫；北阻于下司之草窃，八寨之伏莽。
既宦辙之不敢入，亦商旅之莫能从。
惟东路由沅、靖而越沙泥恐州，为今人所趋。
然怀远沙泥，亦多黎人之恐，且迂陟湖南，又多历一省矣。
黄草坝东一百五十里为安笼所，又东为新城所，皆南与粤西之安隆、泗城接壤。
然在黔曰 笼 ，在粤曰 隆 ，一音而各异字，一处而各异名、何也？
岂两名本同一字，传写之异耶？
按安庄之东，大路所经，亦有安笼箐山，与安笼所相距四百里，乃远者同而近者异，又何耶？
大抵黔中多用 笼 字，粤中多用 隆 字，如隆安县之类。故各从其地，而不知其地之相近，其取名必非二也。
黄草坝著名黔西，而居聚阛阓俱不及罗平州；罗平著名迤东，而居聚阛阓又不及广西府。
此府、州、营、堡之异也。
闻澂江府湖山最胜，而居聚阛阓亦让广西府。
临安府为滇中首郡，而今为普氏所残，凋敞未复，人民虽多，居聚虽远，而光景止与广西府同也。
迤东之县，通海为最盛；迤东之州，石屏为最盛；迤东之堡聚，宝秀为最盛：皆以免于普祸也。
今广南势大，安隆之地，为占去八九矣。
土司糜烂人民，乃其本性，而紊及朝廷之封疆，不可长也。
诸彝种之苦于土司糜烂，真是痛心疾首，第势为所压，生死惟命耳，非真有恋主思旧之心，牢不可破也。
其所以乐于反侧者，不过是遗孽煽动。
其人不习汉语，而素昵彝风，故勾引为易。
而遗孽亦非果有殷之顽、田横之客也，第跳梁伏莽之奸，藉口愚众，以行其狡猾耳。
所度诸山之险，远以罗平、师宗界偏头哨为最；其次则通海之建通关，其险峻虽同，而无此荒寂；再次则阿迷之中道岭，沈家坟处。其深杳虽同，而无此崇隘；又次则步雄之江底东岭，其曲折虽同，而无此逼削。
若溪渡之险，莫如江底，崖削九天，堑嵌九地，盘江朋圃之渡，皆莫及焉。
粤西之山，有纯石者，有间石者，各自分行独挺，不相混杂。
滇南之山，皆土峰缭绕，间有缀石，亦十不一二，故环洼为多。
黔南之山，则界于二者之间，独以逼耸见奇，滇山惟多土，故多壅流成海，而流多浑浊。
惟抚仙湖最清。粤山惟石，故多穿穴之流，而水悉澄清。
而黔流亦界于二者之间。
二十九日晨雨霏霏。
既饭，辞主人行。
从街东南出，半里，绕东峰之南而北，入其坞。
伫而回睇，始见其前大坞开于南，群山丛突，小石峰或朝或拱，参立前坞中。
而遥望坞外，南山横亘最雄，犹半与云气相氤氲，此即巴吉之东，障盘江而南趋者也。
坞中复四面开坞：西则沙涧所从来之道，东则马鼻河所从出之峡，而南则东西诸水所下巴吉之区，北则今所入丰塘之路也。
计其地，北与为对，南与富州为对，西与杨林为对，东与安笼所为对。
其遥对者，直东则粤西之庆远，直北则四川之重庆矣。
入北坞又半里，其西峰盘崖削石，岩岩独异，其中有小水南来。
溯之北又二里，循东峰北上，逾脊稍降，陟坞复上，始见东坞焉。
共二里，再上北坳，转而西，坳中有水自西来，出坳下坠东坞，坳上丰禾被陇即禾苗茂盛遮盖了田陇。
透之而西，沿北岭上西向行。
二里稍降，陟北坞。
一里复西北上，二里逾北坳，从岭脊西北行。
途中忽雨忽霁，大抵雨多于日也。
稍降，复盘陟其西北坡冈，左右时有大洼旋峡，共五里，逾西坳而下。
又三里抵坞中，闻水声淙淙，然四山回合，方疑水从何出。
又西北一里，忽见坞中有坑，中坠如井，盖此水之所入者矣。
从坞右半里，又西北陟岭半里，透脊夹而出，于是稍降，从长峡中行。
西北三里，复稍上，始知此峡亦中洼而无下泄之道者也。
饭于路旁石上。
出岭之西，始见西坞中盘，内皆嘉禾芃芃北有小山绾坞口，庐舍悬其上，是曰丰塘。
东西南皆回峰环之，水从西南二坞交注其间，北向坠峡。
由坞东南降岭，循坞南盘南山北麓，共二里，北与绾口庐舍隔坞相对。
见路旁有歧，南向入山，疑为分歧之处，过而复还。
始登，见其内道颇大，以为是；再上，路分为二，西者既渐小，南者又盘南山，又疑为非。
往算数四，莫可从问。
而坞北居庐相距二里余，往返既遥；见南山有牧者，急趋就之，而隔峰间壑，不能即至。
忽有负木三人从前岭下，问之，乃知其非。
随之二里，北出大路。
其人言： 分岐之处尚在岭西。
此处南岐，乃南坞小路之入山者，大路在西坞入也。
然此去已不及黄泥河，正可从碧峒托宿矣。 
乃西向入坞。
有小水自西来，路逾坡西上，下而复陟，三里逾坳。
坳不高而接两山之间，为南山过北之脊；东水下丰塘，西水复西北流，俱入马鼻者；脊西遥开坞直去。
循北岭又西二里，歧始两分：沿北岭西向出坞，为普安州道；横度坞南，陟岭南上，为亦佐道。
遂南度坞，路渐微，深茅覆水，曲磴欹坡石级盘曲随坡回转，无非行潦小水塘。
缘之南上坡，一里，西南盘岭角，始望见北界遥山横亘，蜿蜒天末。
此即亦字孔西南东转之脊，从丹霞山东南，迤逦环狗场、归顺二营以走安笼所，北界普安南北板桥诸水入北盘，南界黄草坝马鼻河诸水入南盘者也。
又西南入峡一里余，复南跻岭巅。
一里，得石磴，由脊南转。
其脊茅深路曲，非此石道，复疑其误矣。
循磴西下，复转而南，曲折一里，抵山麓。
其麓复开大坞西去。
坞虽大，皆荒茅盘错，绝无禾塍人烟。
于是随山麓西行，三里，坞直西去，路西南截坞行。
坞南北界，巨岭森削，中环一壑，圆匝合沓重重叠叠聚集在一起，令人有四面芙蓉之想。
惟瞑色欲合，山雨复来，而路绝茅深，不知人烟何处，不胜惴惴。
又西南一里，穿峡脊而过，其脊中平而夹甚逼。
出其西，长峡西去，南北两界夹之甚遥，其中一望荒茅，而路复若断若续，上则重茅偃雨，下则停潦盈蹊满路上都是小水塘。
时昏黑逼人，惟向暗中踯躅。
三里，忽闻犬声，继闻人语在路南，计已出峡口，然已不辨为峡为坡，亦不辨南向从何入。
又半里，大道似从西北，而人声在南，从莽中横赴之，遂陷棘刺中。
久之，又半里，乃得石径。
入寨门，则门闭久矣。
听其舂声甚遥，号呼之，有应者；久之，有询者；又久之，见有火影出；又久之，闻启内隘门声，始得启外门入。
即随火入舂者家，炊粥浣足。
虽拥青茅而卧，犹幸得其所矣。
既定，问其地名，即碧峒也，为亦佐东北界。
问红板桥何在？
即在此北峰之麓。为黄草坝西界，与此盖南北隔一坞云。
