二十五日候夫龙英，因往游飘岩。
州治北向前数里外，有土山环绕，内有一小石峰如笔架，乃州之案山也。
土人名曰飘峭所之 峭 者，即山之称也。其前即平畴一坞，自西而东，中有大溪横于前，为州之带水。水之东有山当坞而立，即飘岩山也。为州之水口山，特耸州东，甚峭拔，其东崩崖之上，有岩东南向，高倚层云，下临绝壁，望之岈然。
余闻此州被寇时，州人俱避悬崖，交人环守其下，终不能上，心知即为此岩。
但仰望路绝，非得百丈梯不可，乃怏怏去。
循东南大路，有数家在焉。
询之，曰： 此飘岩也，又谓之山岩。
几番交寇，赖此得存。 
问： 其中大几何？
曰： 此州遗黎幸存的老百姓，皆其所容。 问： 无水奈何？ 曰： 中有小穴，蛇透而入，有水可供数十人。 问： 今有路可登乎？ 或曰： 可： 或曰： 难之 。
因拉一人导至其下，攀登崖间，辄有竹梯层层悬缀，或空倚飞崖，或斜插石隙，宛转而上。长短不一，凡十四层而抵岩口。
其两旁俱危壁下嵌，惟岩口之下，崩崖翻痕，故梯得宛转依之。
岩口上覆甚出，多有横木架板，庋虚分窦，以为蜂房燕垒者。
由中窦入，其门甚隘，已而渐高，其中悬石拱把，翠碧如玉柱树之，其声铿然。
旁又有两柱，上垂下挺，中断不接，而相对如天平之针焉。
柱边亦有分藩界榻，盖皆土人为趋避计者也。
由柱左北入，其穴渐暗，既得透光一缕，土人复编竹断其隘处。
披而窥之，其光亦自东入，下亦有编竹架木，知有别窦可入。
复出，而由柱右东透低窍，其门亦隘，与中窦并列为两。
西入暗隘，其中复穹然，暗中摸索，亦不甚深。
仍山中窦出外岩，其左悬石中有架木庋板，若飞阁中悬者，其中笱篚之属尚遍置焉。
又北杙ｙì木桩一木，透石隙间，复开一洞西入，其门亦东向，中有石片竖起如碑状。
其高三尺，阔尺五，厚二寸，两面平削，如磨砺而成者，岂亦泰山天宇之遗碑？
但大小异制。
平其内，复逾隘而稍宽。
尽处乳柱悬楞，细若柯节。
其右有窦潜通中窦之后，即土人编竹断隘处也；其左稍下，有穴空悬，土人以芭覆之。
窥其下，亦有竹编木架之属，第不知入自何所。
仍度架木飞阁，历梯以下。
下三梯，梯左悬崖间，复见一梯，亟援之上，遂循崖端横度而北，其狭径尺，而长三丈余，土人横木为栏，就柯为援，始得无恐。
崖穷又开一洞，其门亦东向。
前有一石，自门左下垂数丈，真若垂天之翼。
其端复悬一小石，长三尺，圆径尺，极似雁宕之龙鼻水，但时当冬涸，端无滴沥耳。
其中高敞，不似中窦之低其口而暗其腹。
后壁有石中悬，复环一隙，更觉宛转，土人架木横芭于其内，即上层悬穴所窥之处也。
徘徊各洞既久，乃复历十一梯而下，则岩下仰而伺者数十人，皆慰劳登岩劳苦，且曰： 余辈遗黎，皆藉此岩再免交人之难。
但止能存身，而室庐不能免焉。 余观此洞洵悬绝，而以此为长城，似非保土者万全之策。
况所云水穴，当兹冬月，必无余滴。余遍觅之不得，使坐困日久，能无涸辙之虑乎？
余谓土人： 守险出奇，当以并力创御为上着；若仅仅避此，乃计之下也。 其人 唯、唯 谢去。
余返饭于馆，馆人才取牌聚夫，复不成行。
二十六日晨餐后，得两肩舆，十夫。由州治前西行。
半里，有小水自州后山腋出，北注大溪，涉之。
又西半里，大溪亦自西南山谷来，复涉之。
遂溯溪四南行一里，于是石山复攒绕成峡，又一小水自南来入。
仍溯大溪，屡左右涉，七里，逾一冈。
冈南阻溪，北傍峭崖，叠石为垒，设隘门焉。
过此则溪南始见土山，与西北石山夹持而西。
四里，乃涉溪南登土岭，一里，跻其上。
又西南下一里，旋转而东南一里，复转西南，仍入石山攒合中。
一里，山回坞辟，畦塍弥望，数十家倚南山，是曰东村。
乃西南行田塍间，三里，遂西过石峡。
所跻不多，但石骨嶙峋，两崖骈合，共一里，连陟二石脊，始下。
上少下多，共一里，仍穿石山坞中，至是有小水皆南流矣。
东村之水已向南流，似犹仍北转入州西大溪者。
自二石脊西，其水俱南入安平西江，所云逻水矣。
山脉自此脊南去，攒峰突崿，纠丛甚固，东南尽于安平东北通利、逻水二江合处。
由安平西北抵下雷，止二日程；由安平东北自龙英抵下雷，且四日程，皆以此支岘丛沓，故迂曲至此也。
西行一里，复登山峡、陟石磴半里，平行峡中半里，始直坠峡而下。
上少下多，共一磴道与涧水争石。
下抵坞中，又西南一里，复与土山值相逢。
遂西向循土山而上，已转西南，共二里，逾山之冈。
其东南隔坞皆石峰攒合，如翠浪万叠；其西北则土山高拥，有石峰踞其顶焉。
循石顶之西崖北向稍下，复上土山之后重，共一里，随土山之南平行岭半。
又西南一虽，遂逾岭上而越其北。
于是西北行土山峡中，其东北皆土山高盘纡合，而西南隙中复见石峰耸削焉。
一里，复转西南，下至峡底，其水皆自北山流向西南去，此逻水之上流也。
过水，有岐北上山冈，其内为三家村。
时日色已暮，村人自冈头望见，俱来助舆夫而代之。
又西南一里，直抵所望石峰下，涉一小溪上岭，得郎头壮族头人之巢，是为安村，为炊饭煮蛋以供焉。
是日行三十余里，山路长而艰也。
连日晴朗殊甚，日中可夹衫，而五更寒威彻骨，不减吾地，始知冬、夏寒暑之候，南北不分，而两广之燠，皆以近日故也。
试观一雨即寒，深夜即寒，岂非以无日耶？
其非关地气可知。
余乡食冬瓜，每不解其命名之意，谓瓜皆夏熟而独以 冬 称，何也？
至此地而食者、收者，皆以为时物，始知余地之种，当从此去，故仍其名耳。
二十七日昧爽，饭而行。
仍东下岭，由溪西循岭北坞西行。
其处旧塍盘旋山谷，甚富，而村落散倚崖坞间，为龙英西界沃壤。
一里，路北皆土岭，坞南多石峰。
循土岭南麓渐上一里，逾土岭之西隅，岭旁即有石峰三四夹岭而起，路出其间。
转北半里，复西下半里，于是四顾俱土山盘绕矣。
西涉小涧一里，又西登一冈，有数茅龛在冈头，想汛守时所栖者。
又盘旋西南下一里，涉一涧，其水自北而南。
逾涧西行，渐循路北土山西上，二里，逾岭而北，循路西土山西北行山半，一里，逾支岭北下过，逾涧，即前所涉之上流，西自土山涯半来，夹坞田塍高下皆藉之。
登涧北冈，见三四家西倚土山，已为下雷属矣。
一里，西北登岭，半里，攀其巅。
又西向平行半里，逾其北，始遥见东北千峰万岫，攒簇无余隙，而土峰近夹，水始西向流矣。
于是稍下，循路南土峰西向连逾二岭，共一里，望见西南石峰甚薄，北向横插如屏，而路则平行土山之上。
又西二里，有路自东北来合者，为英村之道。
亦下雷属。其道甚辟，合之遂循路西土山南向行。
一里，又逾一土岭，直转横插石峰之西。
复循路西土山之南，折而西，始西向直下一里，又迤逦坦下者一里，始及西坞，则复穿石山间矣。
又西北平行一里，始有村落。
是日行约十八里。州官许光祖。
下雷州治在大溪西岸，即安平西江之上流，所云逻水也。
其源发于归顺西北，自胡润寨而来，经州治南流而下。
州南三十里，州北三十里，皆与高平接界。
州治西大山外，向亦本州地，为莫彝所踞已十余年；西之为界者，今止一山，其外皆莫境矣。
州宅东向，后倚大山即与莫彝为界者。
垒乱石为州垣，甚低，州治前民居被焚，今方结庐，内间有以瓦覆者。
其地南连安平，北抵胡润寨，东为龙英，西界交趾。
时交趾以十八日过胡润寨，抵镇安，结营其间。
据州人言： 乃田州纠来以胁镇安者，非归顺也。 
盖镇安人欲以归顺第三弟为嗣，而田州争之，故纠莫彝以胁之。
归顺第二弟即镇安赎以任本州者。
其第三弟初亦欲争立，本州有土目李园助之，后不得立。
李园为州人所捕，窜栖高平界，出入胡润、鹅槽隘抄掠，行道苦之。
二十八日阴霾浊天四塞。
中夜余梦墙倾覆身，心恶之。
且闻归顺以南有莫彝之入寇，归顺以北有归朝之中阻，意欲返辕，惶惑未定焉。
归朝在富州、归顺之间，与二州为难，时掠行人，道路为梗。
考之《一统志》无其名。
或曰： 乃富州之旧主，富州本其头目，后得沾朝命，归朝无由得达，反受辖焉，故互相齮齕 未知然否？
下雷北隘门第二重上，有耸石一圆，高五丈，无所附丽，孤悬江湄。
叠石累级而上，顶大丈五，平整如台，结一亭奉观音大士像于中，下瞰澄流，旁揽攒翠，有南海张运题诗，莆田吴文光作记，字翰俱佳。
余以前途艰阻，求大士决签为行止，而无从得签诗。叨筊，占卜用的器具先与约，若通达无难，三笑俱阳、圣而无阴；有小阻而无性命之忧，三筊中以一阴为兆；有大害不可前，以二阴为兆。
初得一阴并圣、阳各一。
又请决，得一圣二阳焉。
归馆，使顾仆再以前约往恳，初得圣、阳、阴，又徼得圣一，阳与先所祈者大约相同，似有中阻，不识可免大难否？
上午，雾开日霁，候夫与饭俱不得。
久之得饭，散步州前，登门楼，有钟焉，乃万历十九年辛卯土官许应珪所铸者。
考其文曰： 下雷乃宋、元古州，国初为妒府指镇安也。匿印不缴，未蒙钦赐，沦于土峒者二百年。
应珪之父宗荫奉檄征讨，屡建厥勋，应珪乃上疏复请立为州治。 
始知此州开于万历间，宜《一统志》不载也。
州南城外即崇峰攒立，一路西南转山峡，即三十里接高平界者；东南转山峡，即随水下安平者，为十九峺故道。
今安平虑通交彝，俱倒树塞断。
此州隶南宁，其道必东出龙英抵驮朴焉。
若东北走田州，则迂而艰矣。
是日为州墟期，始见有被发之民。
讯交彝往镇安消息，犹无动静。
盖其为田州争镇安，以子女马币赂而至者，其言是的ｄí肯定确定。
先是，镇安与归顺王达合而拒田州，田州伤者数十人，故赂交彝至，而彝亦狡甚，止结营镇安，索饷受馈，坐观两家成败，以收渔人之利，故不即动云。
夫至起行，已近午矣。
出北隘门，循石山东麓溯溪西北行。
四里，跌左石山忽断，与北面土山亦相对成峡，西去甚深。
有小水自峡中出，横堤峡口，内汇为塘，浸两崖间，余波出注于大溪。
逾堤西转，路始舍大溪。
已复北转，逾北面土山之西腋，复见溪自西北来，路亦西北溯之。
已北径大峡，共四里，有木桥横跨大溪上，遂渡溪北，复溯大溪左岸，依北界石山行。
回望溪之西南始有土山，与溪北石山相对成大峡焉。
东北石山中，屡有水从山峡流出，西注大溪，路屡涉之。
共西北五里，东北界石山下，亦有土山盘突而西，与西南界土山相凑合，大峡遂穷。
大溪亦曲而西南来，路始舍溪西北逾土山峡，于是升陟俱土山间矣。
又三里，西下土山，复望见大溪从西北来。
循土山西麓渐转西行，二里，直抵大溪上。
北岸土山中，复有一小水南注于溪。
涉溪升阜，复溯大溪西北行，三里，抵胡润寨即今之湖润。
其地西南有大峡与交趾通界，西北有长峡，入十五里，两峰凑合处为鹅槽隘；正西大山之阴即归顺地，直北鹅槽岭之北为镇安地，而鹅槽隘则归顺之东境也；东北重山之内，为上英峒即今之上映，又东北为向武地。
是日下午抵胡润，闻交彝犹陆续行道上，馆人戒弗行。
余恐妖梦是践，遂决意返辕，
二十九日早雾颇重，旋明，霁ｊì转晴甚。
候夫不至，余散步寨宅前后，始见大溪之水，一西北自鹅槽隘来者，发源归顺南境。经寨前南下下雷；一北自寨后土山峡中来者，发源镇安南境，抵寨后汇而分二口：一由寨宅北泻石堰，西坠前溪；一由寨宅东环绕其后，南流与前溪合。
盖寨宅乃溪中一碛，前横归顺之溪，后则镇安之水分夹其左右，于是合而其流始大，左江西北之源，与龙州、高平之水合于旧崇善县之驮绵埠者也。
胡润寨有巡检，其魁岑姓，亦曰土官，与下雷俱隶南宁府，为左江属；过鹅槽隘为即右江属。
而右江诸土司如田州、归顺、镇安又俱隶思恩府。
是下雷、胡润虽属南宁，而东隔太平府龙英、养利之地，北隔思恩府镇安、田州之境，其界迥不相接者也。
左、右二江之分，以鹅槽岭为界，其水始分为南北流。
盖山脊西北自富州来，径归顺、镇安而东过都康。
过龙英之天灯墟，分支南下者为青莲山，而南结为壶关太平府；由龙英之天灯墟直东而去者，尽于合江镇，则左、右二江合处矣。
田州与归顺争镇安，既借交彝为重；而云南之归朝与富州争，复来纠助之。
是诸土司只知有莫彝，而不知为有中国矣。
