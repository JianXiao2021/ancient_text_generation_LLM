十四日早雨。
命顾仆觅潘秀才家，投吴方生书。
上午雨止，潘来顾。
下午，余往顾而潘出，乃返作记寓中。
月上而返，冰轮皎然。
十五日晨往晤潘。
潘劝无出关。
上午，潘馈酒餚。
午，店中老人亦来劝余无行。
先是余以阮玉湾书畀杨主人，托其觅同行者，主人唯唯。
至暮，以潘酒招之共酌。
兄弟俱劝余毋即行，谓炎瘴正毒，奈何以不赀轻掷也。
屈指八月，王君将复来，且入内，同之入关最便。
余姑诺之，是夜月甚皎，而邸舍不便凭眺，竟郁郁卧。
十六日晨起，候主人饭，欲为尖山之行。
其山在州城西北百里。
先是主人言其灵异，怂恿余行，故谋先及之。
乃以竹箱、衫、毡寄杨主家，挈轻囊与顾仆行。
从南门外循城西行，半里，过新桥，巨石梁也。
桥下水自北合三流，襟城西而南，过此南流去，即所谓大盈江矣。
余既过桥，四望山势回环，先按方面定之。
当城之正东而顶平者，为球瓓山，乱箭哨之来道逾其南脊；当城之正西而尖耸者，为擂鼓山，南为龙光台，为缅箐道，为水口西夹；直北者，为上干峨山，乱箭哨之脉，从之东度南起，去城北二十里；直南者，为来凤山，州治之脉，从之北度，又西突保禄阁，为水口东夹。
城西南为水口，束峡极紧，坠空而下，为跌水崖。
城东南、东北俱有回坞，乃来凤山自北环度之脉。
而东北独伏，有高山穹其外，即龙川江东高黎贡山北来之脉也。
城西北一峰独耸，高出众峰，为巃嵸山，乃北来分脉之统会。
从此直南，为笔峰，为宝峰，为擂鼓，而尽于龙光台。
从此西度南转，为猛蚌。
从此东度，为上干峨；低伏而东度南起，为赤土山乱箭岭；南下西转，为罗生山；支分直北者，为球瓓，峙州东而北尽马邑村；支分由西而南者，为来凤，峙州南而西夹水口，北与龙光对。
此州四面之山也。
其水，一东南出罗生山，北流经雷打田，至城东北；一东出乱箭哨，北流西出马邑村西南，至城东北；一出巃嵸山，滀贮水为海子，流为高河，南至城东北。
三水合为一，是为大盈江，由城西而南，过二桥，坠峡下捣，其深十丈，阔三丈余，下为深潭，破峡西南去，经和尚屯，又名大车江。
此州四面之水也。
其北二日抵界头，与上江对；其南一日抵南甸，与陇川、缅甸对；其西一日半至古勇，与茶山对；其东一日半至分水关，与永昌对。
八关自其西北斜抵东南，西四关属蛮哈守备，自西北而东南：一曰神护，二曰万仞，三曰巨石，四曰铜壁。
东四关属陇把守备，自西南而东南：一曰铁壁，二曰虎踞，三曰天马，四曰汉龙。
八关之外，自神护而出，为西路，通迤西，出琥珀碧玉：自天马而出，为南路，通孟密，有宝井；自汉龙而出，为东南路，通木邦，出邦洋布：自铁壁而出，亦为南路，通蛮莫，为缅甸阿瓦正道。
昔蛮莫、孟密俱中国地，自万历三十三年金腾威道立此八关，于是关外诸彝，俱为阿瓦所有矣。
由州南抵南甸分路：西向干崖，至蛮哈诸关，南向陇川，至陇把诸关。
由州西抵缅箐分路：西出神护，通迤西；西北逾岭，至古勇。
大概 三宣 犹属关内，而 六慰 所属，俱置关外矣。
遂分华、彝之界。
此其四鄙之望也。
大盈江过河上屯合缅箐之水，南入南甸为小梁河；经南牙山，又称为南牙江；西南入干崖云笼山下，名云笼江；沿至干崖北，为安乐河；折而西一百五十里，为槟榔江，至比苏蛮界即傈傈族地区，注金沙江入于缅。
一曰合于太公城，此城乃缅甸界。按缅甸金沙江，不注源流，《志》但称其阔五里，然言孟养之界者，东至金沙江，南至缅甸，北至干崖，则其江在干崖南、缅甸北、孟养东矣。
又按芒市长官司西南有青石山，《志》言金沙江源出之，而流入大盈江，又言大车江自腾冲流经青石山下。
岂大盈经青石之北，金沙经青石之南耶？
其言源出者，当亦流经而非发轫最初之发源地，若发轫，岂能即此大耶？
又按芒市西有麓川江，源出峨昌蛮地，流过缅地，合大盈江；南甸东南一百七十里有孟乃河，源出龙川江。
而龙川江在腾越东，实出峨昌蛮地，南流至缅太公城，合大盈江。
是麓川江与龙川江，同出峨昌，同流南甸南干崖西，同入缅地，同合大盈。
然二地实无二水，岂麓川即龙川，龙川即金沙，一江而三名耶？
盖麓川又名陇川， 龙 与 陇 实相近，必即其一无疑；盖峨昌蛮之水，流至腾越东为龙川江，至芒市西为麓川江，以与麓川为界也，其在司境，实出青石山下，以其下流为金沙江，遂指为金沙之源，而非源于山下可知。
又至干崖西南、缅甸之北，大盈江自北来合，同而南流，其势始阔，于是独名金沙江。
而至太公城、孟养之界，实当其南流之西，故指以为界，非孟养之东又有一金沙南流，干崖之西又有一金沙出青石山西流；亦非大盈江既合金沙而入缅，龙川江又入缅而合大盈。
大盈所入之金沙，即龙川下流，龙川所合之大盈，即其名金沙者也。
分而岐之名愈紊，会而贯之脉自见矣。
此其二水所经也。
于是益知高黎贡之脉，南下芒市、木邦而尽于海，潞江之独下海西可知矣。
按《志》又有大车湖在州南，甚广，中有山，如琼浪中一点青。
今惟城北上干峨巃嵸山下有二海子，城南并无潴水，岂洪流尽扬尘耶？
过新桥，西行半里，有岐：西北行者，为乌沙、尖山道；南下者，为跌水河道。
余闻其胜甚，乃先南趋。
出竹坞中一里，涉一东流小涧，南上坡，折而东约半里，有大石梁架大盈江上，其桥东西跨新桥下流。
从桥西稍南上坡，不半里，其水从左峡中透空平坠而下，崖深十余丈，三面环壁。
水分三派飞腾，中阔丈五，左骈崖齐涌者，阔四尺，右嵌崖分趋者，阔尺五，盖中如帘，左如布，右如柱，势极雄壮，与安庄白水河齐观，但此崖更近而逼。
从西崖绕南崖，平对而立，飞沫倒卷，屑玉腾珠，遥洒人衣面，白日间真如雨花雪片。
土人所称久雨不晴者以此，但 雨 字当易 旱 为是，用 雨 字则叠床架屋矣意即用字重复，不精当。
其水下坠成潭，嵌流峡底甚深，因下蹈之，有屋两重在夹壑中，乃王氏水舂也。
复上西崖。
其南一峰高耸，凭空揖瀑，是为龙光台，上建关帝殿。
回盼久之，复下西崖。
其崖甚狭，东即瀑流坠空，西亦夹坑环屋。
俯视屋下坑底，有流泉叠碓，亦水舂也，而当环坡间，其西即南下缅箐大道，不知水所从出。
细瞰之，水从脚下透穴出，南分为二，一随大道南注，一复入巨石下，入夹坑之屋为舂。
回眺崖北有峡一线，深下五六丈，骈峙北来，阔仅一尺，而高不啻三丈余，水从其底透入前崖之腹而出其南。
计崖穴之上，高亦三丈余，南至出水之穴，上连三四丈，不识其下透之穴与上骈之峡，从何而成，天巧人工，两疑不能至此矣。
从崖上蹑西峰，一里，有寺踞峰之东，门东向，为毗卢寺。
由其西二里，直抵擂鼓尖峰下，见有路直蹑峰西上，而路有二生儒生或书生指宝峰大道尚在北，乃横涉田间。
半里，得大道，随而西上坡。二里，西抵擂鼓之北。
当西北从岐上，而余误从西南，一里，蹑峻，一里，渐转南陟，复向擂鼓行。
又一里，心知其误，遂西逾岭脊，则望见宝峰殿阁，在西北岭半，与此脊齐等，而隔箐两重，其下甚深，皆从西南岭脊坠下。
计随坡东下，就大道复上，与蹑坡西上，从峰脊转下，其路相比，不若上之得以兼陟其顶也。
遂西南上，甚峻，一里，直出擂鼓尖之西，有路自尖南向来合，同之西北度脊。
脊北路分为二，一西北沿峰去，一东北攀岭行。
一里，再逾岭陟脊，其脊两旁皆东西下，乃饭于脊。
过北，路复分为二如前，然东北者犹非宝峰路，尚隔一箐也。
乃复西北上顶，一里，蹑其最高处，东俯州城东坞，西俯峨陇南坞，皆近夹此脊下，而峨陇之西，又有高峰一重，自北而南，夹峨陇之坞，南出缅箐，而与大盈之江合而南去焉。
顶东南深树密翳，乃从西北下，甚峻，半里就夷平地。
随东箐北行岭脊，又半里，路交 十 字：一从南直北者，俱行其脊；一从东箐中上，横过西北者，出山腰。
知宝峰之寺在箐翳矣，乃折而东下。
木叶覆丛条间，甚峻而滑，非攀枝，足无粘步。
下一里，转殿角之右，则三清殿也。
道分为二，一从右下危坡，一从左转深箐。
余先随箐下，半里，右顾崖间，一亭飞缀，八角重棂，高倚悬崖之上，乃参府吴君蜀人，名荩臣。新建以祀纯阳者。
由亭左再下，缘箐半里，南转，仰见亭下之石，一削千仞，如莲一瓣，高穹向空，其南又竖一瓣骈附之，皆纯石无纤纹，惟交附处中垂一线，阔仅尺余，凿级其中，仰之直若天梯倒挂也。
北瓣之上，大书 奠高山大川 五字，亦吴参府笔，其下新构建造一轩跨路，貌灵官于中。
南瓣侧有尖特耸，夹级为门，其下玉皇阁倚之。
环腾多土山，独是崖纯石，危穹夹箐之间，觉耳目顿异。
玉皇阁南亦悬箐无路，灵官轩北又凿崖为梯，嵌夹石间。
北下数丈，有石坊当其前，大书曰： 太极悬崖。 
从此北度东下之箐，再上北坡，共里余，则宝峰寺当峰而踞，高与玉皇阁等。
而玉皇阁东向。此寺南向，寺东龙砂最微，固不若玉皇阁当环箐中央，得一山之正也。
寺颇寥落，有尼尼姑居之，此昔之摩伽陀指印度僧人修道处。
他处皆释盛于道佛教比道教昌盛，而此独反之。
已复下箐中，蹑太极崖，过北瓣下，从一线之级上。
其级峻甚，几不能留趾，幸两崖逼束，手撑之以登。
一上者八十级，当纯阳亭之南，峡始曲折为梯，又三十余级而抵虚亭间。
余拟打算眺月于此，以扩未舒之观，因拭桌作记。
令顾奴汲水太极下箐东以爂，二黄冠道士止之，以饭饭余。
仍坐虚亭，忽狂飚大风布云，迨暮而月色全翳。
邵道谓虚亭风急，邀余卧其榻。
十七日余起，见日丽山幽，拟暂停憩其间，以囊中存米作粥，令顾奴入州寓取贵州所买蓝纱，将鬻以供杖头此处泛指路费。
而此地离州仅八里，顾奴去不返。
抵下午，馁甚，胡道饭余。
既而顾奴至，纱仍不携来也。
十八日录记于虚亭。
先夜有虎从山下啮参戎马，参戎命军士搜山觅虎。
四峰瞭视者，呐声相应，两箐搜觅者，上下不一，竟不得虎。
巅塘关南越大山，西南绕古勇关北。
分支东突者。为尖山；东南突者，为马鞍山；又分支南下者，为宝峰，又南为打鼓尖，又南尽于龙光台。
其马鞍山正支东度者，一起为笔峰，又起为巃嵸，于是南环为赤土，为乱箭哨过脊，又南为半个山，而西北环来凤而结州治。
此所谓回龙顾祖也。
巅塘之外为茶山长官司，旧属中国，今属阿瓦。巅塘东北、阿幸广北为姊妹山，出斑竹，其外即野人。
宝峰山东向屏立其前，下分为二箐，中垂石崖高穹，两旁倒插箐底。
北箐之上，环冈一支，前绕如堵墙，石崖中裂，凿级悬其间，名猢狲梯。
梯南玉皇阁倚其下，梯北纯阳阁踞其上，旧有额名为 太极悬崖 ，而吴参戎又大书镌其上，曰 奠高山大川 。
目界甚爽。其后为三清殿，则邵道所栖也。三清殿去西顶不遥，余前从之下。
盖是山之最高者，为三清殿，东北向；当石壁而居一山之中者，为玉皇阁，东向；居北箐之北，倚环冈腋间者，为宝峰寺，南向。
玉皇阁当石壁下，两箐夹之，得地脉之正；而纯阳阁孤悬崖间，从莲花尖上现神奇，是奇，正相生之妙也正表现出生动的妙趣。
盖腾阳多土山，而此山又以土山独裹石崖于中，如颖跃于囊即出类拔萃，且两箐中怪树奇株，郁葱蒙密。
竹之大者，如吾地之猫竹，中者如吾地之筋竹，小者如吾地之淡竹，无所不有，又非迤东西所有也。
二十一日饭后别邵道，下纯阳阁，东经太极崖。
其处若横北箐而上，半里而达宝峰寺；余以南箐悬峭，昨所未经，乃从大路循玉皇阁下悬崖。
曲折下半里，又度北箐之下峡，从环冈大道复半里，北上宝峰寺。
问道于尼。
尼引出殿左峰头，指山下核桃园，直北为尖山道，西北登岭为打鹰山道。
闻打鹰山有北直指由京师南京直接管辖的北方地区，北京、天津等地僧新开其地，颇异，乃先趋打鹰。
于是东北下坡，一里，抵坡北。又北一里余，有数家倚西山麓，是为核桃园。
其西北有坳颇低，乃宝峰之从北度脊者，有大道西向之，有小溪东注。
逾之，直北一里余，乃西北登坡。
四里，逾坡脊而西，是名长坡。
又西半里。乃转而北，挟西峰而循其北，仍西行脊上。
其脊北下，即酒店岭之东度为笔峰、巃嵸者，南下，即野猪坡之南出为鹅笼、缅箐者，盖俱从分支之脊行也。
西五里，岭坳间路交 十 字，乃西北横陟之。
当从西北蹑坡，误从西行岭之南。
二里，遇樵者，知为鬼甸道，打鹰开寺处已在直北双峰下。
然此时已不见双峰，亦不见路影，乃蹑棘披砾。直上者三里，雾气袭峰，或合或开。
又上二里，乃得乱坪，小峰环合之，中多回壑，竹丛杂布。
见有撑架数柱于北峰下者，从壑中趋之，仍无路。
柱左有篷一龛，僧宝藏见余，迎入其中，始知即开山之人也。
因与余遍观形势。
饭后雾稍开，余欲行，宝藏固留止一宵。
余乃从其后山中垂处上。
其山乃中起之泡也，其后复下，大山自后回环之，上起两峰而中坳中间部分下凹，遥望之状如马鞍，故又名马鞍山。
据土人言，其上多鹰，旧《志》名为集鹰山，而土音又讹为打鹰云。
其山脉北自冠子坪南耸，从顶上分二岐，一峙西南，一峙东北，二峰之支，如抱臂前环。
西南下者，当壑右而伏，过中复起小阜而为中案，南坠而下，复起一峰为前案。
东北下者，当壑左而伏，结为东洼之钥。
两峰坳处正其环窝处，前蹲一峰当窝中，其脉复自东北峰降而中度，宛如一珠之托盘中。
其前复起两小阜，如二乳之列于胸。
其脉即自中蹲之峰，从左度右，又从右前度，而复起一阜于中，与双乳又成鼎足，前列为中峰近案，即南与中案并峙。
稍度而东，又起一阜，即北与东洼之钥对夹。
故两乳之前，左右俱有洼中坳，中峰之后，左右亦有峡中扃，其脉若甚平，而一起一伏，隐然可寻。
其两峰之高者，左右皆环而止，唯中之伏而起者，一线前度，其东为笔峰、巃嵸，南为宝峰、龙光者，皆是脉也。
土人言， 三十年前，其上皆大木巨竹，蒙蔽无隙，中有龙潭四，深莫能测，足声至则涌波而起，人莫敢近；后有牧羊者，一雷而震毙羊五六百及牧者数人，连日夜火，大树深篁，燎无孑遗，而潭亦成陆，今山下有出水之穴，俱从山根分逗云。 
山顶之石，色赭赤而质轻浮，状如蜂房，为浮沫结成者，虽大至合抱，而两指可携，然其质仍坚，真劫灰之余也。
宝藏架庐在中峰之下，前临两乳，日后有扩而大者，后可累峰而上，前可跨乳为钟鼓之楼云。
今诸洼虽中坳，而不受滴水，东洼之上，依石为窞小水沟，有潴水一方，岂龙去而沧桑倏易，独留此一勺以为开山之供者耶！
宝藏本北直人，自鸡足宝台来，见尖山虽中悬而无重裹，与其徒径空觅山至此，遂龛坐篷处者二年。
今州人皆为感动，争负木运竹，先为结此一楹，而尚未大就云。
径空，四川人，向从戎为选锋先从军进入先锋部队，复重庆，援辽援黔，所向有功，后为腾越参府旗牌即王命旗牌，此代表王命，薙发薙，薙发即是剃发为僧于甘露寺，从师觅山。师独坐空山，径空募化山下，为然一指，开创此山，俱异人也。
是晚宿龛中。
有一行脚僧亦留为僧薙地者，乃余乡张泾桥人，萧姓，号无念，名道明。
