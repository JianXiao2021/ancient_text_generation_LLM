二十九日，由上岩转入东北峡，过牛陇，共三里出峡，有岐焉。
一直北循北支东麓者，为北流大道；一转东向逾岭者，为北流间道。
乃东过田塍，更逾土岭而东。
又二里，过一村，又东抵小石峰下，是为塘岸墟。
时山雨自东北来，弥漫山谷，墟无集者。
从此转而北，冒雨循山，荒冈漫衍，已为北流境矣。
十里为果子山，有数家倚冈而居。
过坳，雨渐止。
又十里为横林，有聚落在路右坞，数日前盗劫平乐墟，还宿于此，去北流只十里也。
其北有石山一支，自北而南，丛尖簇翠。
余初望之，以为勾漏在是，渐近而路出其东南，西望而行，秀色飞映。
盖此山在北流西十里，而勾漏尚在北流东十里也。
由横林东北五里，逾一土岭，下行田塍中，有石桥跨小溪，溪流西北去。
又东行平冈上，五里，抵北流西门。
西门闭不启，以西当贼冲，故戒严也。
循城由南门人，经县前，出东门，则街市颇盛。
一街循城而北者，为街墟；一街随江而东者，为沙街。
街墟由城北隅东转，有溪自城北来，石桥跨之，曰登龙桥。
其溪为大容东流之水，由桥下而南注绣江者也。
沙街由城南转东，绣江南自粤东高州来，至此已胜巨舟，故阛闠依之，宋人名驿为朝宗者，指此江而言也。
今驿名宝圭。沙街东北过广济桥，则北溪之水至此入绣。
渡桥而与登龙之路合，路乃北出隘门，江乃东流而去。
余于是饭于沙街。
出隘门，抵北山下，循其南麓东行，五里，渡一小溪桥，遂入石山夹中。
又东五里，石山回合处，中复突一峰，则宝圭洞在其西隅，而勾漏庵在其南麓。
时殷雷轰轰，先投庵中。
庵颇整洁，乃万历间有司重构者。
内堂三楹，中列金仙，东则关圣，西则葛令。
而葛令葛洪之像，纶巾朱履，飘然如生。
后轩则准堤大士在其中，西置炊而东设坐焉。
前庭佛桑扶桑盛开，红粉簇映；后庭粉墙中护，篁桂森绕其中，寂然无人。
有老道之妻掩关于后，询 游洞何自？ 对以 俟道者晚归。 
乃停囊轩中，令从去，就炊于中。
既而雨止，时已暮，道入始归。
乃县令摄以当道，欲索洞中遗丹及仙人米，故勾摄追捕而去。
然葛令欲就丹砂，乃其一时乘兴之言，其后蝉脱解脱罗浮，实未至此，此中久已无丹砂，安得有遗丹仙粒耶？
道者忧形于色，余姑畀钱，令多觅竹束炬，为明晨游具。
道者领命，愿前驰焉。
北流县当大容南面之中，其脉由大容南下，曰绿蓝山。
水分东西流：东流者即北溪，循城东下，登龙桥而入绣江者也；西流者为南流江之源，西南合水月洞之水，经郁林南门而西合罗望、定川诸水，南下廉州入海。
是北流实南流之源，其曰 北流 者，以绣江南来，至此始大，非北流源此也。
旧有北流、南流二县，南流即今之郁林州，皆当南北二水胜舟之会，东西相距四十里焉。
北流山脉中脊，由县而西南趋水月，南抵高州，散为诸山。
而北流之东十里，为勾漏洞；北流之西十里，为鬼门关。
二石山分支耸秀，东西对列，虽一为洞天，一为鬼窟，然而若排衙拥戟以卫县城者，二山实相伯仲也。
鬼门关在北流西十里，颠崖邃谷，两峰相对，路经其中，谚所谓： 鬼门关，十人去，九不还。 
言多瘴也。
《舆地纪胜》以为桂门关之讹，宣德中改为天门关，粤西关隘所首称者。
八月初一日晨餐毕，余先作宝圭行，约道者肩矩篝火后至。
洞在庵北半里，庵后先有一岩南向，一岩西向，望之俱浅，而宝圭更在其北。
先有漫流自西北来，东向直漱山麓，涉其北登山，则洞门在矣。
其门西向，左开岩而右深入。
开岩处甃以列碑轩敞，平临西峰；右洼嵌而下，有石柱当门，其端有石斜飞磴。
道由其侧下至洞底，交辟为四岐：一由东入，一由南进，二岐俱深黑；一向西豁，一向北透，二岐俱虚明。
东岐之南，顶侧忽倒垂一叶，平庋半空，外与当门之柱相对，叶间复有圆窍曲窦，透漏异常。
由左崖攀级而上，抵平庋处，盘旋其间，踞叶而坐，真云軿í贵族妇女乘坐的车霞驭，不复人间也。
坐久之，复盘叶而下，向北透之岐。
岐中倒垂一乳，长数丈，其端空悬，水由端涓涓下。
更北入峡中，其右则洼而北出，为下门，其左则高而北渡，为上叠，此明洞之西北二岐也。
探历久之，道者负炬至，又携伴持筐。
余询其故，道者曰： 县以司道命，取砂米二丹，适有痒士已为我觅仙米，而砂从洞穴中可探而得，将携筐就炬以览之。 
始知所为砂者，非丹砂，乃砂粒如丹，其色以白为上，而黄次之，故其北洞以白砂命名；所谓米者，乃山洼中菰ū茭瓜的果米，土人加以 仙人 之名耳。
乃爇炬先入南穴，两旁壁起如峡，高而不广。
入半里，左壁有痕横亘，曰仙床，悬地丈许。
其侧垂柱裂窍，皆短而隘。
窍腹宕如臼，以手探之，中有磊磊之粒，方圆不计，姑扫置筐中。
连探三四穴，不及升许，计出而淘濯其污，简取其圆洁成粒者，又不及十之一也。
然此亦砂粒之常，岂真九转之余哉？
又少进，峡忽下坠成渊，由洞抵水，其深二丈，而水之深，更不知其几也。
两崖俱危峭无可着足，南眺其内，窅黑无尽。
始促道者涉渊，言： 水深，从无能徒涉者。 
再促道者觅筏，言： 隘逼，曾无以筏进者。 
 然则何如可入？ 
曰： 冬月水涸，始可坠崖而涉。 
 入当何如？ 
曰： 其内甚深，能见明而不能升也。 
余闻之，为之怅怅。
扪石投水中，渊渊不遽ù急速及底。
旁瞩久之，仰见左壁之上，有隙旁通，亟入焉。
隙柱透漏，渐入渐束，亦无余窍。
乃下，返而仍出四达之中，更爇炬而入东穴。
初，两旁亦成峡壁，而其下渐高，既而中辟如堂皇，旁折如圭窦，皆暗窟也。
稍北而东，其径遂穷，比之南窍，虽有穴宛转，而深不及其半。
彼有穴而水阻，此无水而穴阻，转觉东穴之无涯涘ì水边矣。
复出至四达处，谋为白砂洞游。
按《志》，白砂在勾漏北，勾漏甲天下，而此洞复甲勾漏。
如玉虚、玉田诸洞，普照、独秀诸岩，道者俱不言，而独津津言此洞。
余急趣其前，道者复肩炬束火携筐帚以导。
遍询土人，无知玉田洞者。岂即以后洞为白砂，以此门为玉田洞耶？后门南向，而高隘仅通一孔，前对宝圭之背，其左即中连之脊也。
先过后门山坳，草没无路，道者不入而北去。
共一里，转而东，绕山北麓而南跻前门。
入门即洼下，数十级及底。
仰视门左右，各有隙高悬旁启，即所谓左、右门也。
倒光流影，余照四达，然虚嵌莫攀焉。
从洞中右转，颇崇宏，而渐暗渐穷。
余先遍探而四觅之，无深入路。
出，促炬命导，仍由之入抵其中，以火四烛，旁无路也。道者忽从右壁下，投炬蛇伏而入，窦高不逾尺，而广亦如之。
既入，忽廓然盘空，众象罗列，如阊阖āé天门下启，天地复通。
方瞻顾不遑，而崇宏四际，复旁无余隙。
忽得窦如前，透而东，转而南，倏开倏合，凡经四窦，皆隘若束管，既而见左崖之上，大书 丹砂 二字。
其下有一龛，道者曰： 此丹穴也。 
复伏而扫砂盈掬双手一捧焉。其南稍有一岐，入之不深。
出向西转，再折南行，则天光炯然，若明星内射，后洞门在望矣。
是洞内洼而中甚平，惟壁窦閤é辟，无沟陀升降，前后两门，俱高悬于上。
道者欲仍从前门返，余欲逾后窦出。
道者曰： 后门隘不可跻，而外复草深莫从。 
余曰： 前暗中之隘，尚不惮其烦，况此空明，正可宛转，草之深浅，余所不顾也。 
遂穿窦出，则午日方中，始见宝圭后峰，君树塞门焉。
乃披茅践棘，西南出山拗，仍过宝圭透北偏门，共二里，将及庵后，命夫同道者还炊于庵，余挟寄宿庵中者东探清泉焉，洞不深而明洁可栖。
洞前有宋碑，大书 清泉岩 三字。
下午，挟夫与寄宿庵中人此人不知何处人，先停庵中，身无半文，随余游诸洞，余与之饭，两日后不知所往。
探近山诸岩，乃西南入黄婆岩焉。
黄婆岩者，宝圭西南诸峰所裂之岩也。
其山西自望夫石攒沓而东，岩当其东北隅，与宝圭东西相对，而兹稍南逊。
岩门甚高，中有黄崖叠缀。
岩外石峰之顶，分岐耸异，有欹若妇人之首，鬃髻盘空，作回睇顾影之态。
其北面亦有石峰丛突，南与此山并夹，东与宝圭对峙。
当时必多碑碣，而沧桑之后，断础无存矣。
徘徊其下。
又西抵望夫山西麓，眺望山崖，别无岩洞。
惟见东南一面，峦岫攒簇，疑即所云巫山寨者，巫山寨一名石寨。
草房数十间，营共居之，为居停卖浆之所。
横过勾漏庵，抵后峰东南角，盖宝圭所托之峰，南面骈立而中连，西立一峰，即庵后清泉岩所倚，东立者与之比肩南向，循峰东麓北行，路左得一东向岩，内颇深，渐缩如牛角。
出洞又北，有清流一方，淙淙自乱石中流出，其上则草石蒙茸，其下则西南成小溪去，行道者俱从此渡崖，庵与营俱从此取汲，而无问其所从来者。
余正欲求其源委，忽一少年至，见之，语从夫曰： 汝辈欲寻洞乎？
此其上有二洞，相距数十丈，路为草翳，可探而入也。 
又一人曰： 昨未晚，有二人携犬自东来者，虎自崖上跃下攫犬去。
虎穴宾客不可往。 
余不顾，亟挟夫与寄宿者攀棘践刺上跻，觅之深蔓中，则洞门果穹然东向，但外为蔓拥石蔽，无从即见耳。
人洞门，即隤í然下坠。
俯瞰之，则有溪贯其底，水声潺渓á，崖势峻削，非攀缘可下，四瞩其上，南崖有坠而未尽者，片石悬空，若栈道架壁，阔不盈咫，而长竟坠处直达西崖，但栈中有二柱骈立，若树栅断路者。
而外一柱已为人截去，止下存尺余，可跨而过。
但其处益狭，以双手握内柱，而盘越外柱，临深越险，莫此为甚。
过栈达西崖，已与洞门隔溪相向。
乃明炬四烛：崖之下，深坠与外崖同，崖之上，内入则垂乳列柱，回错开閤合，忽环而为璇室，忽透而为曲榭，中藏之秘，难以言罄。
乃出崖临溪，从深坠处溜险投空而下，遂抵溪中。
水深不及膝，南从崖下涌来，北从崖下坠去。
余于是从南崖下溯流入。其穴甚低，垂覆水面，相距止尺。
从夫暨寄宿者恐炬为水湿，内深莫辨，共阻莫入。
余贾勇溯流，冲沫过颡额头。
南入数丈，望前有流光熠熠，余喜，更透一洞，益高声呼二从人，虽伏水碍石，匍匐垂首，而瞻前顾后，火光与天光交通旁映，益前入不停。
又南数丈，有洞穹然东西横贯，其上东辟而为外门，其内西入而成巨壑，时二人已至，乃令其以炬更前。
于是西向溯流，洞愈崇宏，流愈深阔。
又数丈，有石砥中流。
登石内望，洞辟如广厦，渊水四际其下，以杖测水，不竟其底，以炬烛洞，洞甚深黑，乃自砥石返步随流；仍抵东辟外门之下。
二从者将垂首横炬，匍匐向低穴北入。
余止之曰： 此门虽峻，与所入者无异。
若伛偻下涉而就所入之门，不若攀空跻危，竟登此门为便。 
二从者曰： 门外不通，奈何？ 
余曰： 门以外总不出此山，即所入之门，其外岂坦途哉？ 遂攀崖先登，二人亦弃炬从之，乃出洞口。
循左崖平行，还眺门上，又上辟一层，若悬阁当空，然无级以登。于是北转一曲，至前汲泉之穴，从容濯足，候从者至，亟自东南山角转过营房，共一里，入勾漏庵，大雨如注。
是日，先西觅玉虚、玉田诸洞而不得，既而东得此二洞，尤为奇绝。
然此洞非异人忽指，则跬步之间，亦交臂而过，安知西峰大字岩之侧无棘霾蔓锁者？
安得峰峰手摩足抉，如黄婆岩东南诸峭石也耶！
初二日晨餐后，令从夫随道者西向北流市蔬米于城，余独憩庵中。
先是，寄宿者夜避蚊不知何往，至是至，曰： 已询得独胜岩在县北。 
余知在县北者或新开他岩，必非独胜，而庵中无人，不能与即去，姑辞明日，而此人遂去不复来。
既午，从夫以蔬米返，余急令其具餐，将携砚载笔往录宝圭洞中遗诗。
忽道者驰至，曰： 兵道将至，恐治餐庵中。 
录未半而彼已至洞，余趋避于北岐叠阁之上。
回忆《梧志》所纪西小室，洞朗外瞩，自然石榻，平辅叠架，可眠可踞，与东洞对，正如两掖，其景宛然。
彼入南穴，亦抵水而返；余石卧片时，听洞中人倏寂倏喧，亦一异趣。
张出南穴，亦北趋偏门下，终不能攀上层而登，与县官啧啧称奇指盼，而不知有人卧其中也。
俟其去，仍出录诸诗。
诗俱代，只有一宋碑而不佳，盖为兵燹战火荡净也。
录甫毕，日衔西山，乃返于庵。
