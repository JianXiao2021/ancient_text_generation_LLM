十二月初一日，先晚雨丝丝下，中夜愈甚，遂无意留吉水。
入城问打听张侯后裔。
有张君重、伯起父子居南门内，隔晚托顾仆言，与张同宗，欲一晤，因冒雨造其家云。
盖张乃世科而无登第者，故后附于侯族，而实非同派。
君重之曾祖名峻，嘉靖间云亦别驾吾常，有遗墨在家云，曾附祀张侯之庙，为二张祠。
此一时附托之言。
按张侯无在郡之祠，其在吾邑者，嘉靖时被毁已久，何从而二之？
更为余言：侯之后人居西园，在城西五六十里，亦文昌乡也；族虽众，无读书者，即子衿秀才亦无一人。
余因慨然！
时雨滂沱，以舟人待已久，遂冒雨下舟，盖此中已三月无雨矣。
时舟已移北门赣江上。由北门入至南门之张氏，仍出北门。
下舟已上午，遂西南溯赣江行。
十里，挟天马山之西。
十里，过小洲头，东有大、小洲二重，西则长冈逶迤，有塔与小洲夹江相对。
至是雨止日出。
又十里，转挟螺子山之东，而泊于梅林渡，去吉郡尚十里。
既暮，零雨复至。
螺子，吉郡水口之第一山也。
吉水东大而高者，曰东山，即仁山也。
太平山在其内，又近而附城，曰龙华寺。
寺甚古，今方修葺ì修整，有邹南皋先生祠。
佛殿前东一碑，为韩熙载五代南唐重臣，著有《宁史•南唐世家》撰，徐铉八行书。盖即太平西下之垅，南北回环，琐成一坞，而寺在中央。
吉水西为天马山，在恩、赣二江夹脊中。
北为玉笥，即峡山之界赣江下流所经也。
南为巽ù峰，尖峭特立，乃南皋先生堆加而峻者，为本县之文笔峰。
建昌人言军峰为吉水文笔，因此峰而误也，大小迥绝矣。
初二日，黎明甫刚刚挂帆，忽有顺水舟叱咤而至，掀篷逼舟，痛殴舟人而缚之，盖此间棍徒托言解官银，而以拿舟吓诈舟人也。
势如狼虎，舟中三十人，视舟子如搏羊，竟欲以余囊过其舟，以余舟下省。
然彼所移入舟者，俱铺盖铃串之物，而竟不见银扛，即果解银，亦无中道之理。
余谕其此间去吉郡甚近，何不同至郡，以舟畀以汝。
其人闻言，咆哮愈甚，竟欲顺流挟舟去。
余乘其近涯，一跃登岸，亟觅地方王姓者，梅林保长也。
呼而追之，始得放舟。
余行李初已被移，见余登陆，乃仍畀还即归还；而舟子所有，悉为抄洗，一舟荡然矣。
又十里，饭毕，已过白鹭洲之西，而舟人欲泊南关；余久闻白鹭书院之胜，仍返舟东泊其下，觅寓于书院中净土庵。
是日雨丝丝不止，余人游城中，颇寥寂，出南门，见有大街濒江，直西属神冈山，十里阛闠，不减金阊也。
初三日，中夜雨滂沱。
晨餐后，即由南关外西向神冈。
时雨细路泞，举步不前，半日且行且止，市物未得其半，因还至其寓。
是日书院中为郡侯季考，余出时诸士毕集，及返而各已散矣。郡侯即家复生，是日季考不亲至，诸生颇失望。
初四日雨。
入游城中，出止白鹭洲。
初五日入城拜朱贞明、马继芳。
下午，取药煮酒，由西门出，街市甚盛。
已由南门大街欲上神冈，复行不及也。
初六日卧雪鹭洲。
初七日卧雪鹭洲。
下午霁，入城。
由东门出，至大觉庵，已在梅林对江，不及返螺子。
初八日由鹭洲后渡梅林，五里。
又东北十里，大洲。
乃东十里入山，登洲岭，乃南山北度之脊，因西通大洲，故云。
从岭直上五里，天狱山。
下直南十里，宿南山下坑中季道人家。
初九日东十里，出山口曰五十都。
东南十里，过施坊。
人家甚盛。入山五里，直抵嵩华山西麓，日虎浮，拜萧氏。
其外包山一重，即与施坊为界者也，东北从嵩华过脉，今凿而烧灰，西面有洞云庵向施坊焉。
初十日登嵩华山，上下俱十里。
十一日游洞云。
由北脊来时，由南峡口大路入，往返俱六里。
十二日晨餐于萧处，上午始行。
循嵩华而南五里，镜坊澎。
东为嵩华南走之支，北转而高峙者名香炉峰，其支盖于查埠止十里也。
又南五里登分水岭，逾岭东下五里为带源，大魁王艮所发处也。
由带源随水东行五里，出水口之峡，南入山。
三里为燕山，其处山低岭小，居民萧氏，俱筑山为塘以蓄水，水边盛放。
复逾小岭而南，三里，过罗源桥，复与带溪水遇，盖其水出峡东行，循山南转至此。
度桥而南，山始大开，又五里宿于水北。
十三日由水北度桥，直南五里，渡沪溪桥，是为夏朗，即刘大魁名俨发迹处也。
又南五里，为西园张氏，是日在其家。
下午，淮河自罗坡来。
十四日雨雪。
淮河同乃郎携酒来。
是晚二巫归。
十五日霁，风寒甚。
晚往西山。
十六日张氏公祠宴。
十七日五教祠宴。
