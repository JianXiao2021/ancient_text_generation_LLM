二十日晨起，小雨霏霏。
待夫，而饭后至。
乃雨止，而云不开。
于是东向转入山峡，半里，循南崖之嘴转而北，循北崖之共半里，出一隘门，循西山之麓北行二里，山撞而成峒。
乃转而东一里，又东出一隘门，即循北山之麓。
又东一里上一岭，共一里，逾而下，复东行一里，随小水转而北。
其处山峡长开东西两界，中行平畴，山俱深木密藤，不辨土石。
共北二里半，渡小水，傍西麓北行。
又二里，稍东北，经平畴半里，已复北入峡中。
其中水草沮洳，路循西麓，崎嵚而隘。
二里，渡峡而东上东岭，一里跻其巅，东下一里，抵其麓。
其岭峻甚，西则下土而上石，东则上土而下石，皆极峭削，是为镇远、佶伦分界。
又东行坞中一里，复稍上而下，共一里，逾小石脊。
又东北平行半里，乃直下石崖中，半里，已望见佶伦村聚矣。
既下，又东行平畴一里，有小水自西南山夹来，又一大溪自南来，二水合而北注，北望土山开拓。
乃涉溪而东。
是为佶伦今作进结，止于铺舍。
适暮，微雨旋止。
佶伦在向武东南，都结西南，土上林在其北，结安在其南。
其水自西南龙英山穴中流出，北流经结安，又北至佶伦，绕州宅前，复东北入山穴，出土上林而入右江。疑即志所称泓渰，从佶伦东北入石穴，出向武境、土上林，与枯榕俱入右江者。二十一日浓云密布而无雾。
候夫未至。
饭后散步东阜，得古梅一株，花蕊明密，幽香袭人。
徘徊其下不能去，折奇枝二，皆虬干珠葩。
南望竹崖间一岩岈然，披荆入之，其门北向。
由隘窦入，中分二岐，一南向入，一东南下，皆不甚深。
还铺舍，觅火炙梅枝。
微雨飘扬，拈村醪对之，忘其为天涯岁暮也。
既午雨止，日色熹微，夫始至，复少一名，久之乃得行。
从东南盘崖间小岩一里，路循坞而南，度小溪，有岐东向入土山。
从坞南行又一里，有岐西南溯大溪，结安、养利大道，为此中入郡者。
又正南行一里，折而东入土山之峡。
从土峡中东行一里，遂跻土山而上。又一里，逾山之巅，即依岭南行。
一里，出南岭之巅，东向循岭半行，又一里，转南半里，又东下半里，抵山之麓。
遂从坞东南行二里，越一南来小水，又北越一西北来小水，得一村倚东山下，众夫遂哄然去。
余执一人絷之，始知其地为旧州，乃佶伦旧治，而今已移于西北大溪之上。
两处止隔一土山，相去十里，而州、站乃互相推委。
从新州至都结，直东逾山去，今则曲而东南，欲委之旧州也。
始，当站者避去，见余絷其夫，一老人乃出而言曰： 铺司姓廖，今已他出，余当代为催夫。
但都结须一日程，必明日乃可。 
候余上架餐饭，余不得已，从之。
检行李，失二鸡，乃镇远所送者。仍絷前夫不释。
久之，二村人召鸡，释夫去。
是日止行十里，遂止旧州今作离州。二十二日早起，天无雾而云密布。
饭后，村人以二鸡至，比前差小。
既而夫至，乃行。
一里，东北复登土山，四里，俱从土山脊上行。
已下一坞，水乃东北行，遂西北复上土山，一里逾脊。
又东北行岭上二里，转而西北二里，始与佶伦西来路合。
乃下山，得一村曰陆廖村今作陆连，数家之聚在山半。
其夫哄然去，余执一人絷之，盖其夫复欲委之村人也。
度其地止去佶伦东十余里，因其委旧州，旧州欲委此村，故展转迂曲。
始村人不肯承，所絷夫遍号呼之，其逃者亦走山巅遍呼村人。
久之，一人至，邀余登架，以鸡黍饷而聚夫，余乃释所絷者。
日午乃得夫，遂东上。
岭头有岐，直北者为果化道，余从东岐循岭南而东向行。
半里，遂东北下山，一里而及山坞，有小水自北坞中来，折而东去。
渡之复北上岭，一里逾岭北，循之东向行。
半里，有岐直东从岭畔去，即都结大道。以就村故，余从东北岐下山。
复一里抵山坞，有小水自北来，折而东南去。
渡之，复东北逾一小岭，共一里半，前所渡水穿西南山夹来，又一小水从西北山夹下，共会而东，路遂因之。
屡左右渡，凡四渡，共东行三里，又一小水从南坞来合之北去。
又东渡之，复上岭，一里，逾岭东下，其水复从北而南。
又东渡之，复上山，随之东行一里半，水直东去，路折入东北峡。
一里，得数家之聚，曰那印村。
夫复委之，其郎头他出，予执一夫絷而候之。
时甫下午，天复明霁，所行共二十余里。
问去都结尚一日程，而中途无村可歇，须明日早行，即郎头在亦不及去矣。
余为怏怏，登架坐而待之。
久之郎头返，已薄暮矣。
其饷以鲫为供。
二十三日早雾四塞，既饭而日已东出。
促夫至，仍欲从东北坞行。
余先问都结道，当东逾岭，窥其意，以都结道远，复将委之有村处也。
盖其地先往果化，则有村可代，而东南往都结，无可委之村，故那印夫必不肯东南。
久之，一人来劝余，此地东往龙村，名囤龙，亦佶伦。即都结属，但稍迂，多一番换夫耳。
余不得已，从之。乃东北入坞中，半里，复与前西南来之水遇，遂循之东向行。
二里，下坞中，忽望见北坞石山回耸。
又半里，路右东行之水，又与一东南来水会而北去。
东向涉之，复上岭，东北一里，逾岭上。
又北行岭脊半里，望西北石山与所登土山分条而东，下隔绝壑，有土脊一枝横属其间，前所渡北流之水，竟透脊而入其坞穴中，不从山涧行矣。
路既逾岭，循岭上东行三里，过一脊，又平行一里，始东南下。
一里半，及坞底，忽见溪水一泓深碧盈涧，随之东下，渐闻潺潺声，想即入脊之水至此而出也。
东行半里，又有小水自东峡而出，溯之行一里，溪四壑转，始见溪田如掌。
复随之东南行一里，水穷峡尽，遂东上一里，登岭。
平行岭北半里，又东南坦下者半里，过一脊，又东北逾岭半里而上，逾其阴，望东北坞中，开洋成塍。
又东北半里，始东向下山，半里，午抵囤龙村今作隆屯。
土人承东往果化，不肯北向都结，亦以都结无村代也。
饭于郎头家。
下午夫至，郎头马姓者告余曰： 此地亦属佶伦，若往往送都结，其径已迂，恐都结村人不承，故本村不敢往；往果化则其村为顺，不敢违耳。 
盖其地往都结，尚有一村曰捺村，仍须从所来高岭之脊南向而去。
是日上午行二十里而已。
二十四日早起，霁色如洗；及饭，反有雾蒙四山；日出而净如故。
及起行，土人复欲走果化，不肯走都结，即迂往其村，亦不肯送。
盖与都结有仇杀，恐其执之也。
余强之不能，遂复送向那印。
盖其正道在旧州，此皆迂曲之程也。
遂西南行田陇间，半里，穿石隙登土山西向平上，半里及其巅。
又半里，越岭而南，稍下度一脊。
又平上半里，复逾巅西下。
一里，及坞中，遂循水痕西北行。
一里，有小水自北坞来，与东来小水合而西去。
又随之西一里，复有小水自北坞来，与东来之水合而南去。
路西上山，直上者一里半，平行岭上者二里，又西向下者一里半，下及坞底。
忽有水自南峡来，涵碧深沉，西向去，过坞半里，从北山西上一里，登岭上又一里，稍下，过一脊复上，始依岭北，旋依岭南，俱西向平行岭上，南望高岭，即旧州走都结者。
共三里始西南下，一里半而及其坞，则前所过南峡之水，与那印之水东西齐去，而北入石山之穴。
截流而西，溯东来之水三里，饭于那印。
候夫至下午，不肯由小径向都结，仍返佶伦。
初由村左西北上山，转西南共一里，登岭上行。
西南五里，稍下，度一脊复上，西南行岭上六里，转出南坳。
又西南行六里，稍东转，仍向西南，始东见旧州在东南山谷，佶伦尖山在西南山谷。
又西二里，始下，南渡坞塍，始见塍水出北矣。
又南逾山半里，又渡塍逾小山一里，得一村颇大，日已暮。
从其南渡一支流，复与南来大溪遇。
是日约行四十余里，皆迂路也。
二十五日凌晨，权州者复送二里，至北村，坐而促夫者竟日，下午始行。
即从村东南上山一里，始东北逾岭，旋转东南，绕州后山脊行。
六里，少庭脊，复上行岭畔者三里，又稍下。
其处深茅没顶，舆人又妄指前山径中多贼阵，余辈遥望不见也。
又前下一里，渡脊，始与前往陆廖时所登山径遇，遂东瞰山谷，得旧州村落。
又东南下者半里，时及麓，舆夫遂哄然遁去。
时日已薄暮，行李俱弃草莽中。
余急趋旧州，又半里下山，又行田塍间一里，抵前发站老人家，己昏黑，各家男子俱遁入山谷，老人妇卧暗处作呻吟声。
余恐行李为人所攫，遍呼人不得。
久之，搜得两妇执之出，谕以无恐，为觅老人父子归，令取行李。
既而顾仆先携二囊至，而舆担犹弃暗中。
己而前舍有一客户客居该地的人家来询，谕令往取，其人复遁去。
余追之执于前舍架上，强之下，同顾仆往取。
久之，前所遣妇归，云： 老人旋至矣。 
余令其速炊，而老人犹不至。
盖不敢即来见余，亦随顾行后，往负行李也。
半晌，乃得俱来。
老人惧余鞭其子若孙，余谕以不责意。
已晚餐，其子跛立，予叱令速觅夫，遂卧。
二十六日凌晨饭。
久之，始有夫两人、马一匹。
余叱令往齐各夫。
既久，复不至。
前客户来告余： 此路长，须竟日。
早行，兹已不及。
明晨早发，今且贳跛者，责令其举夫可也。 
余不得已，从之。
是日，早有密云，午多日影。
即饭，遂东向随溪入石山峡，一里，两石山对束，水与路俱从其中。
东入又半里，路分两岐，一东北逾坳，一西南入峡。
水随西南转，轰然下坠，然深茅密翳，第闻其声耳。
已西南逾坳，则对东西山之后脊也，溪已从中麓坠穴，不复见其形矣。
乃转至分岐处，披茅觅溪，欲观所坠处，而溪深茅丛，层转不能得。
又出至两峰对束处，渡水陟西峰，又溯之南，茅丛路寒，旋复如溪之北也。
乃复从来处度旧路，望见东峰崖下行洞南向，已得小路在莽中，亟披之。
其洞门南向，有石中悬，内不甚扩，有穴分两岐，水入则黑而隘矣。
出洞，见其东复有一洞颇宽邃，其门西南向，前有圆石界为二门，右门为大。
其内从右入，深十余丈，高约三丈，阔如之，后壁北转渐隘而黑，然中觉穹然甚远，无炬不能从也。
其外从左南扩，复分两岐，一东北，一东南，所入皆不深，而明爽剔透，有上下旁穿者。
况其两门之内，下俱甚平，上则青石穹覆，盘旋竟尺，圆宕密布无余地。
又有黄石倒垂其间，舞蛟悬萼，纹色俱异，有石可击，皆中商吕都能发出优美和谐的声音，此中一奇境也。
出洞，仍一里，返站架。
日色甚暖，不胜重衣，夜不胜覆絮。
是日手疮大发，盖前佶伦两次具餐，俱杂母猪肉于中也。
二十七日早起雾甚。
既散，夫骑至乃行。
仍从东北一里，上土山，与前往陆廖道相去不远。
一里登岭，雾收而云不开，间有日色。
从岭上北转一里，仍东北二里，又下一里，度一水，复东北上二里，岭畔遂多丛木。
丛木中行岭上者三里，从林木少断处，下瞰左右旋谷中，木密树丛，飞鸟不能入也。
又半里乃下，甚峻。
一里半乃及坞底，则木山既尽，一望黄茅弥山谷间矣。
从坞中披茅行，始有小水东流峡谷。
随之涉水而东，从南麓行，复渡水从北麓上，又东下坞渡水，复东上岭，一里登其巅。
行其上者三里，又直下坞中者一里，则前水复自南北注向峡中去。
又东逾一小岭，有水自东坞来，自南向北绕，与西来水合。
既涉东来水，复东上山登其巅，盘旋三里，出岭。
二里，得一平脊，乃路之中，赍饭者俱就此餐焉。
既饭，复东从岭北行，已渐入丛木。
出山南，又度一脊，于是南望皆石峰排列，而东南一峰独峻出诸峰之上；北望则土山层叠，丛木密翳。
过脊稍下而北，转而东上，直造所望石峰之北，始东南下。
一里半而及坞底，有细流在草中行，路随之。
半里入峡，两崖壁立，丛木密覆，水穿峡底，路行其间。
半里，峡流南汇成陂，直漱峻峰之足。
复溯流入，行水中者一里，东南出峡，遂复仰见天光，下睹田塍，于是山分两界，中有平坞，若别一天地也。
东行坞中，坞尽复攀石隘登峺，峺石峻耸如狼牙虎齿，前此无其巉峭者也。
逾岭从坞中行二里，循岭平上一里，平下一里，平行坞一里，穿平峡一里，穿峡又行坞中一里，逾岭上下又一里，始得长峡。
行四里，又东行坞与西同。
三里，逾北山之嘴，南山之麓始有茅三四架，于是山坞渐开。
南山之东有尖峰复起，始望之而趋，过其东，则都结州治矣。
州室与聚落俱倚南山向北，有小水经其前东注，宅无垣墙，廨亦聩圮。
铺司狞甚，竟不承应，无夫无供，盖宛然一夜郎矣。
州官农姓。是日为余生辰，乃所遇旧州夫既恶劣，而晚抵铺司复然，何触处皆穷也。
二十八日早起，寒甚而霁。
铺司不为传餐，上午始得粝饭二盂，无蔬可下。以一刺令投，亦不肯去。
午后，忽以马牌掷还云： 既为相公，请以文字示。 
余拒无文，以一诗畀之，乃持刺去。
久之，以复刺来，中书人题曰： 有德者必有言，有言者亦。 
无聊甚。
倚筐磨墨，即于其刺后漫书一文界之。
既去，薄暮始以刺饶，复书一题曰： 子路拱而立，止子路宿。 
余复索灯书刺尾畀之，遂饭而卧。
馆人是晚供牛肉为咹既卧，复有人至，订明口联骑行郊，并今馆人早具餐焉。
二十九日早寒，日出丽甚。
晨起，餐甫毕，二骑至矣。
一候余，一候太平府贡生何洞玄。
同行者乃骑而东，又有三骑自南来，其当先者，即州主农姓也。
各于马上拱手揖而东行。
三里，渡一溪，又东二里，随溪入山峡，又东五里，东北逾一岭。
其岭颇峻，农君曰： 可骑而度，不必下。 
其骑腾跃峻石间，有游龙之势。
共逾岭二里，山峒颇开，有村名那吝，数十家在其中央，皆分茅各架，不相连属。
过而东，又二里，复东逾一岭。
其峻弥甚，共二里，越之。
又东一里，行平坞间，有水一泓，亦自西而东者，至是稍北折，而南汇涧二丈余，乃禁以为鱼塘，其处名相村。
比至，已架茅于其上，席地临。
诸峒丁各举缯西流，而渔得数头，大止尺五，而止有锦鲤，有绿鳜，辄驱牛数十蹂践其中。
已复匝而缯焉，复得数头，其余皆细如指者。
乃取巨鱼细切为脍，置大碗中，以葱及姜丝与盐醋拌而食之，以为至味。
余不能从，第啖肉饮酒而已。
既饭，日已西，乃五里还至那吝村。
登一茅架，其家宰猪割鸡献神而后食，切鱼脍复如前。
薄暮，十余里抵州，别农马上，还宿于铺。
三十日日丽而寒少杀。
作《骑游诗》二首畀农。
时有南宁生诸姓者来，袖文一篇，即昨题也。
盖昨从相村遇此生来谒，晚抵州官以昨题命作也。
观其文毫无伦次，而何生漫以为佳。
及入农，果能辨之，亟令人候余曰： 适南宁生文，不成文理，以尊作示之，当骇而走耳。 
乃布局手谈。
抵暮，盛馔，且以其族国瑚讦，揭发告事求余为作一申文，白诸当道，固留再迟一日焉。
