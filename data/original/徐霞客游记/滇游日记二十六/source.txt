初十日雨止而余寒犹在，四山雪色照人。
迨饭而担夫逸去暗中走掉，刘君乃令人觅小舟于江岸之西覆钟山下，另觅夫肩行李从陆行，言西山下有湖可游，欲与余同泛乘舟也。
盖中所当弥苴佉江出峡之始，其地平沃，居屯甚盛，筑堤导江，为中流所；东山之下，有水自焦石洞下，沿东山经龙王庙前，汇为东湖，流为闷地江今名永安江，是为东流所；西山之下，有水自钟山石穴中，东出为绿玉池，南流为罗莳江今罗时江，是为西流所。
故其地亦有三江之名。
然练城之三江合流，此所之三江分流，虽同南行注洱海，而未尝相入也。
余与刘君先西过大石梁，乃跨弥苴佉江上者。
西行塍中一里，有桥跨小溪上，即罗莳江也。
桥之北，水塘潋滟，青蒲蒙茸；桥之南，溪流如线，蛇行两畦间。
因踞桥待舟，北望梅花村绿玉池在里外，而隔浦路湿，舟至便行，竟不及北探也。
此地名中所，东山之东，罗川之上，亦有中所，乃即此地之分屯也，余昔自鸡山西下所托宿处。
大约此地正东与鸡鸣寺，西与凤羽舍上盘相对，但各间相隔一山脊耳。
桥西诸山皆土，而峭削殊甚，时多崩圮。
钟山峙桥西北，溪始峙桥正西，盖钟山突而东，溪始环而西。
溪始之上，有水一围，汇绝顶间，东南坠峡而下，高挈众流之祖，故以 溪始 名。
其中弥苴佉江似可通大舟，而流急莫从。
二里，则两岸渐平，而走沙中壅，舟胶搁浅不前。
刘君与余乃登岸行陇，舟人乃凌波曳舟。
五里，乃复下舟。
少曲而西，半里，遂南挺而下湖。
湖中菱蒲泛泛，多有连芜为畦，植柳为岸，而结庐于中者。
汀水边平地港相间，曲折成趣，深处则旷然展镜，夹处则窅然罨陈的画，翛翛天成，无拘无束有江南风景；而外有四山环翠，觉西子湖又反出其下也。
湖中渚田甚沃，种蒜大如拳而味异，罂粟花连畴接陇于黛柳镜波之间，景趣殊胜。
三里湖尽，西南瞻邓川州治当山腋曲间，居庐不甚盛而无城，其右有崩峡倒冲之；昔年迁于德源城，以艰于水，复还故处。
大路在湖之东，弥苴佉江西岸，若由陆路行，不复知此中有湖，并湖中有此景也。
又南行港间一里余，有路自东横亘于西山，即达州治之通道也。
堤之下，连架三桥以泄水。
舟由堤北东行，一里，穿桥而南。
又半里，有小桥曰三条桥，即北从中所来之大道也。
以铁环约夫臂而行。
后五诏俱焚死，遗尸莫辨，独邓睒以臂约认之还。
后有欲强妻之，复以计诒之，得自尽，不为所污。故后人以德源旌之。
山横坞中不甚高，而东西两端，各不属于大山。
山之西，与卧牛相夹，则罗莳江与邓川驿路从之；山之东，与西山湾山相夹，则弥苴佉、闷地二江从之。
南三里，从其西峡傍卧牛山东突之嘴行。
卧牛山者，邓川东下南砂之臂也，一大峰，一小峰，相属而下，大者名卧牛，小者名象山；土人以象小而牛大，今俱呼为象山云。
凑峡之间，有数十家当道，是为邓川驿。
过驿一里，上盘西山之嘴，始追及仆担。
遂南望洱海直上关而北，而德源横亘之南，尚有平畴，南接海滨。
德源山之东，大山南下之脊，至是亦低伏东转，而直接海东大山。
盖万里之脉，至洱海之北而始低渡云。
由嘴南仍依西山南下，二里，下度一峡口，其峡自西山出，横涉之面南上坡间。
又二里，有坊当道，逾坡南行，始与洱海近。
共五里，西山之坡，东向而突海中，是为龙王庙。
南崖之下，有油鱼洞，西山腋中，有十里香奇树，皆为此中奇胜。
而南瞻沙坪，去坡一里而遥，急令仆担先觅寓具餐，余并探此而后中食。
乃从大路东半里，下至海崖。
其庙东临大海，有渔户数家居庙中，庙前一坑下坠，架石度其上如桥。
从石南坠坑下丈余，其坑南北横二丈，东西阔八尺，其下再嵌而下，则水贯峡底，小鱼千万头，杂沓于内。
渔人见余至，取饭一掌撒，则群从而嘬即鱼儿咬吃之。
盖其下亦有细穴潜通洱海，但无大鱼，不过如指者耳。
油鱼洞在庙崖曲之间，水石交薄，崖内逊向内凹而抱水，东向如玦，崖下插水中，崆峒透漏。
每年八月十五，有小鱼出其中，大亦如指，而周身俱油，为此中第一味，过十月，复乌有矣。
崖之后，石耸片如芙蓉裂瓣，从其隙下窥之，多有水漱其底，盖其下皆潜通也。
稍西上，有中洼之岩当路左，其东崖漱根，亦有水外通，与海波同为消长焉。
从其侧交大路而西逾坡，不得路，望所谓三家村者，尚隔一箐踞西峡间。
乃西半里，越坡而下，又西半里，涉箐而上，乃沿西山南向而趋，一里，渐得路，转入西腋，半里，抵三家村。
问老妪，指奇树在村后田间。
又半里，至其下。
其树高临深岸，而南干半空，矗然挺立，大不及省城土主庙奇树之半，而叶亦差小。
其花黄白色，大如莲，亦有十二瓣，按月而闰增一瓣，与省会之说同；但开时香闻远甚，土人谓之 十里香 ，则省中所未闻也。
榆城有风花雪月四大景，下关风，上关花，苍山雪，洱海月。上关以此花著。按志，榆城异产有木莲花，而不注何地，然他处亦不闻，岂即此耶？
花自正月抵二月终乃谢，时已无余瓣，不能闻香见色，惟抚其本辨其叶而已。
乃从村南下坡，共东南二里而至沙坪，聚落夹衢。
入邸舍，晚餐已熟。
而刘君所倩担夫已去，乃别倩为早行计。
十一日早炊，平明，夫至乃行。由沙坪而南，一里余，西山之支，又横突而东，是为龙首关，盖点苍山北界之第一峰也。
凤羽南行，度花甸哨南岭而东北转者，为龙王庙后诸山，迤逦从邓川之卧牛溪始，而北尽于天马，南峙者为点苍，而东垂北顾，实始于此，所以谓之 尤首 。《一统志》到点苍十九峰次第，自南而北，则是反以龙尾为首也。
当山垂海错之外，巩城当道，为榆城北门锁钥，俗谓之上关，以据洱海上流也。
入城北门，半里出南门，乃依点苍东麓南行。
高眺西峰，多坠坑而下，盖后如列屏，前如连袂，所谓十九峰者，皆如五老比肩，而中坠为坑者也。
南二里，过第二峡之南，有村当大道之右，曰波罗村。
其西山麓有蛱蝶蝴蝶中之一类，蛱泉之异，余闻之已久，至是得土人西指，乃令仆担先趋三塔寺，投何巢阿所栖僧舍，而余独从村南西向望山麓而驰。
半里，有流泉淙淙，溯之又西，半里，抵山麓。
有树大合抱，倚崖而耸立，下有泉，东向漱根窍而出，清洌可鉴。
稍东，其下又有一小树，仍有一小泉，亦漱根而出。
二泉汇为方丈之沼，即所溯之上流也。
泉上大树，当四月初即发花如蛱蝶，须翅栩然形态生动，其状酷肖，与生蝶真正的蛱蝶无异。又有真蝶千万，连须钩足，自树巅倒悬而下，及于泉面，缤纷络绎，五色焕然。
游人俱从此月，群而观之，过五月乃已。
余在粤西三里城，陆参戎即为余言其异，至此又以时早未花，询土人，或言蛱蝶即其花所变，或言以花形相似，故引类而来，未知孰是。
然龙首南北相距不出数里，有此二奇葩，一恨于已落，一恨于未蕊即开花，皆不过一月而各不相遇。乃折其枝、图其叶而后行。
已望见山北第二峡，其口对逼如门，相去不远，乃北上蹑之。
始无路，二里，近峡南，乃得东来之道，缘之西向上跻，其坡甚峻。
路有樵者，问何往，余以寻山对。
一人曰： 此路从峡南直上，乃樵道，无他奇。
南峡中有古佛洞甚异，但悬崖绝壁，恐不能行，无引者亦不能识。 
又一老人欣然曰： 君既万里而来，不为险阻，余何难前导。 余乃解长衣，并所折蛱蝶枝，负之行。
共西上者三里，乃折而南，又平上者三里，复西向悬跻。
又二里，竟凌南峡之上，乃第三峡也。
于是缘峡上西行，上下皆危崖绝壁，积雪皑皑，当石崖间，旭日映之，光艳夺日。
下瞰南峰，与崖又骈峙成峡，其内坠壑深杳，其外东临大道，有居庐当其平豁之口，甚盛。
以此崖南下俱削石，故必向北坡上，而南转西入也。
又西上二里，崖石愈巀嶪，对崖亦穹环骈绕，盖前犹下崖相对，而至此则上峰俱回合矣。
又上一里，盘崖渐北，一石横庋足下，而上崖飞骞刺空，下崖倒影无底。
导者言： 上崖腋间，有洞曰大水，下崖腋间，有洞曰古佛。 而四睇皆无路。
导者曰： 此庋石昔从上崖坠下，横压下洞之上，路为之塞。 
遂由庋石之西，攀枝直坠，其下果有门南向，而上不能见也。
门若裂罅，高而不阔，中分三层。
下层坠若眢井，俯窥杳黑而不见其底，昔曾置级以下，煹火灯而入甚深，今级废灯无，不能下矣。
中层分瓣排棂，内深三丈，石润而洁，洞狭而朗，如披帷践榭，坐其内，随峡引眺，正遥对海光；而洞门之上，有中垂之石，俨如龙首倒悬，宝络丝线中挂。
上层在中洞右崖之后，盘空上透，望颇窈窕，而中洞两崖中削，内无从上。
其前门夹处，两崖中凑，左崖前削，石痕如猴，少其端，首大如卵，可践猴首，飞度右崖，以入上洞。
但右崖欹侧，左崖虽中悬二尺余，手无他援，而猴首之足，亦仅点半趾，跃陟甚难，昔有横板之度，而今无从觅。
余宛转久之，不得度而下。
导者言： 数年前一僧栖此崖间，多置佛，故以 古佛 名，自僧去佛移，其叠级架梯，亦废无存，今遂不觉闭塞。 
余谓不闭塞不奇也。
乃复上庋石，从其门扪崖上。
崖亦进隙成门，门亦南向，高而不阔，与下洞同，但无其层叠之异。
左石片下垂，击之作钟敲声？
北向入三丈，峡穷而蹑之上，有洼当后壁之半，外耸石片，中如齑臼，以手摸之，内圆而底平，乃天成贮泉之器也。
其上有白痕自洞顶下垂中，如玉龙倒影，乃滴水之痕臼侧有白磁一，乃昔人置以饮水者。
观玩既久，乃复下庋石。
导者乃取樵后峡去，余乃仍循崖东下。
三里，当南崖之口，路将转北，见其侧亦有小岐，东向草石间，可免北行之迂，乃随之下。
其下甚峻，路屡断屡续。
东下三里，乃折而南，又平下三里，乃及麓，渡东出之涧。
涧南有巨石高穹，牧者多踞其上，见余自北崖下，争觇眺之，不知为何许人也。
又南一里半，及周城村后，乃东出半里，入夹路之衢，则龙首关来大道也。
时腹已馁，问去榆城道尚六十里，亟竭蹶而趋。
遥望洱海东湾，苍山西列，十九峰虽比肩连袂，而大势又中分两重。
北重自龙首而南至洪圭，其支东拖而出，又从洪圭后再起为南重，自无为而南至龙尾关，其支乃尽。
洪圭之后，即有峡西北通花甸；洪圭之前，其支东出者为某村，又东错而直瞰洱海中，为鹅鼻嘴，即罗刹石也。
不特山从此叠两重，而海亦界为两重焉。
十三里，过某村之西，西瞻有路登山，为花甸道，东瞻某村，居庐甚富。
又南逾东拖之冈，四里，过二铺，又十五里而过头铺，又十三里而至三塔寺。
入大空山房，则何巢阿同其幼子相望于门。
僧觉宗出酒沃饥而后饭。
夜间巢阿出寺，徘徊塔下，踞桥而坐，松阴塔影，隐现于雪痕月色之间，令人神思悄然。
