丽江名山牯冈、辇果，俱与腊罗相近。
东北界。胡股、必烈，俱丽江北界番名。
甲戌岁，先有必烈部下管鹰犬部落，得罪必烈番主，遁居界上，剽窃为害。
其北胡股贩商，与西北大宝法王往来之道，皆为其所中阻。
乙亥公元年秋，丽江出兵往讨之。
彼先以卑辞骄其师，又托言远遁，丽人信之，遂乘懈返袭，丽师大败。
丽自先世雄视南服，所往必克，而忽为所创，国人大愤，而未能报也。
