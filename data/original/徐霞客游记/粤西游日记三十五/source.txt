十八日天色晴霁甚。
早饭龙隐。
僧净庵引，由山北登蚺蛇洞，借宿二人偕行。
既下，再饭龙隐，偕二人循南山北西行二里，穿山腋南出，又循山南西行一里余，过龙潭。
又西一里，渡北流小溪，南入张丹霞墓洞。
遂东北五里，还饭于香山寺。
复令一人肩卧具，随由西门入，北门出，渡龙江，北循会仙山西麓行一里，东上山又一里，游雪花洞。
又里余，登山顶。
是晚宿雪花洞。
其人辞去，约明日来。
十九日五更闻雨声，迨晓而止。
候肩行李者不至，又独行探井，又从书生鲍心赤从雪花东坳下，游百子岩。
仍上雪花寺饭。
有出下卧云阁僧至，因乞其导游中观，东阁诸胜，并肩卧具下二里置阁中。
遂携火游中观、东观、丹流阁、白云洞，午餐阁中。
下午，还香山寺。
二十日人候冯，犹未归。
仍出游西竺寺、黄山谷祠。
二十一、二十二日皆有雨，余坐香山寺中。
抵暮，雨大作，彻夜不休。
是日前所随行五人，俱止南山龙隐庵，犹时时以一人来侍余。
抵暮，忽有言其一人在洞诱牧牛童，将扼其吭ｈáｎｇ喉咙而挟之去者。
村人来诉余，余固疑，其余行亦行，余止亦止，似非端人正派的人；然时时随游扶险，其意殷勤，又似非谋余者。
心惴惴不能测。
二十三日雨犹时作时止。
是日为清明节，行魂欲断，而沽酒杏花将何处耶？
是处桃、杏俱腊中开落。下午，冯挥使之母以酒蔬饷，知其子归尚无期，怅怅，闷酌而卧。
二十四日五鼓，雨声犹潺潺，既而闻雷，及起渐霁，然浓云或开或合，终无日影焉。
既而香山僧慧庵沽酒市鱼，酌余而醉。
及寝，雷雨复作，达旦而后止。
二十五日上午犹未霁。
既饭，丽日晶然。
先是，余疑随行五人不良，至是卜之得吉。
彼欲以两人从余，先畀定银与之市烟焉。
又慧庵以缘簿求施，余苦辞之；既而念其意不可却，虽橐中无余资，展转不能已，乃作书贷之陆君，令转付焉。
二十六日日晴霁。
候冯挥使润犹不归，投谒守备吴，不见而还香山寺，再饭。
同僧慧庵往九龙，西南穿塍中，蜿蜒排石而过。
五里，越北流溪，至丹霞遗蜕洞，即前日所入者。
仍下，绕其东麓而南，回眺遗蜕峰头，有岩东向高穹，其上灵幻将甚，心欲一登而阻于无路。
又东南约半里，抵东峰之北麓，见路两旁皆水坑流贯，路行其上，若桥梁而不知也。
其西有巨枫树一株，下有九龙神之碑，即昔之九龙祠遗址。
度其北，是昔从龙隐来所经平冈中之潭，而九龙潭则在祠南石崖之下，水从其中北向经路旁水坑而出为平冈潭者也。
九龙洞山在郡城西南五里，丹霞遗蜕洞东南。
其山从遗蜕山后绕而东，其北崖有洞，下有深潭嵌石壁中若巨井。
潭中下横一石，东西界为二，东小而西巨，东水低，西水高，东水清，西水浑。
想当雨后，西水通源从后山溢来，而东则常潴者也。
西潭之南，石壁高数丈，下插潭底，上镌 九龙洞 三大字，不知镌者当时横架杙木费几许精力？
西潭之深莫能竟，曰垂丝一络，亦未可知，然水际无洞，其深入之窍当潜伏水底耳。
洞高悬潭上三丈余，当井崖之端，其门北向，东与 九龙洞 三字并列，固知此镌为洞，不为潭也。
门颇隘，既入乃高穹。
峡南进，秉炬从之，其下甚平。
直进十余丈，转而东，下虽平，而石纹涌起，屈曲分环，中有停潦，遂成仙田今人多称 石田坝 。东二丈，忽下陷为深坑。
由坑上南崖伛偻而出坑之东，其下亦平，而仙田每每与西同。
但其上覆石悬乳，压坠甚下，令人不能举首。
披隙透其内，稍南北分岐，遂逼仄逾甚，不得入矣。
仍西出至坑崖上，投火坑中谛视之，下深三丈余，中复有洞东西通透：西洞直入，与上峡同；东洞则横拓空阔，其上水淙淙下滴，下似有潦停焉。
坑之南，崖平覆如栈，惟北则自上直插坑底。
坑之裂窍，南北阔二丈，东西长三丈，洞顶有悬柱倒莲，恰下贯坑中，色洁白莹映，更异众乳。
俯窥其上久之，恨不携梯悬索，若南山一穷奥底也。
九龙西峰高悬洞，在丹霞遗蜕之东顶，其门东向而无路。
重崖缀石，飞突屼嵲，倒攀虽险，而石铓嵯峨，指可援而足可耸也。
先是，一道者持刀芟棘前引，一夫赍火种后随，而余居其中。
已而见其险甚，夫不能从，道者不能引，俱强余莫前。
余凌空直跃，连者数层，频呼道者，鼓其速登，而道者乃至。
先从其北得一岩，其门东向，前峡甚峻，中通一线，不即不离，相距尺许；曲折而入者三丈，其内忽穹而开；转而西南四五丈，中遂黑暗，恨从夫不以火种相随。
幸其下平，暗中摸索又转入一小室，觉无余隙，乃出。
此洞外险而中平，外隘而中扃扃原意为门闩、门户，此处作宽敞讲，亦可栖托，然非高悬之洞也。高悬处尚在南畔绝崖之上，亏蔽不能仰见。
稍下，转崖根攀隙以升，所攀者皆兜衣钩发之刺棘也。
既上，其岩亦东向，而无门环回前列，高数丈，覆空若垂天之云。
而内壁之后，层削而起，上有赭石一区嵌其中，连开二门，层累其上，猿猱之所不能升也，安得十丈梯飞度之。
时老僧慧庵及随夫在山麓频频号呼，乃仍旧路下。
崖突不能下睇，无可点足。
展转悬眺，觉南上有痕一缕，攀棘侧肩循之。
久之，乃石尽而得土，悬攀虽峻，无虞陨坠矣。
下山五里，还香山。
返照甚朗，余以为晴兆。
既卧而雷雨复大作，达旦不休。
二十七日雨止而起。
余令人索骑欲行，而冯挥使之母令人再留日，已三往促其子矣，姑允其留。
既而天色大霁，欲往多灵，以晚不及。
亟饭而渡北门大江，登北岸上观者阁，前为澄碧庵，皆江崖危石飞突洪流之上，就而结构成之者。
又北一里，过雪花洞下，乃渡溪，遂西向入石山峡中。
转而南，登岭坳，遇樵者问之，此上有牛陴洞，非三门也，三门尚在北山。
仍出，由南来大路北行二里，过一古庙。
又北，有水自西山麓透石而出，其声淙淙，东泻即前所渡自北而南小溪也。
又西半里，循西山转入西坞，则北界石峰崔嵬，南界之山又转而为土矣，中有土冈南北横属。
又半里，逾冈西下，则三门岩在北崖之中矣。
乃由岐北向抵山下，望其岩上下俱危崖，中辟横窍，一带垂柱，分楞齐列于外。
拾级而上，分抵岩东，则石瓣骈沓，石隙纵横，皆可深入。
而前则有路，循崖端而西，其岩中辟，高二丈余，深亦如之，而横拓四丈余，上下俱平整，而外列三石，界成四门，俱南向，惟中门最大，而左腋一门卑伏。
言 三门 者，举其大也。
西门岩壁抵此而莫前，其上石态更奇；东门穿隙而出，即与东偏纵横之隙并；而中门之内，设神像于中，上镌 灵岩 二字。
由神像后穿隙北入，宛转三四丈，逾庋攀而上，中有一龛，乃岩中之奥室也。
出岩而东，披纵横之隙，亦宛转三四丈，始辟而大。
东逾石阈而上，其内上下平整，前穴通明，另成一界，乃岩外之奥室也。
透其前穴出，有石高擎穴前，上平如台。
其东又有小隙宛转，如簇瓣莲萼，披之无不通也。
由台前小隙下，即前循崖端而西路。
复从崖端转石嘴而东，稍入，有洞门内辟。
其门亦南向，中深数丈，弥备幽深之致。
乃仍旧路下，即沿山麓东还，北望山坳间，有岩高悬绝峡之上，心异之。
乃北向望坳上，攀岩跻崖以升。
数十步，逾坳间，乃炭夫樵斫者所由，而悬岩尚在其东，崖壁间之藤棘蒙密，侧身难度。
乃令随夫缘枝践级，横过崖间，不百步而入岩，余亦从之，岩前悬峡，皆棕竹密翳，其色白，大者可为杖，细者可为箸。而洞当转峡之侧，上下悬峭，其门西南向，顶崇底坦。
人五六丈，当洞之中，遥望西南锐竖尖峰正列其前，洞两旁裂峡分瓣，皆廉利沓合。
洞后透石门而入，其内三辟三合，中连下透，皆若浮桥驾空，飞梁骈影，思各跻其上，不知何处着脚。
乃透入三桥之内，其中转宽而黑。
从左壁摸索而上攀东崖，南出三四丈，遂凌内梁之东。
其梁背刀削而起，不堪着足。
而梁之西亦峻石柱顶，另隔成界，不容西渡。
又南缘东崖，凌中梁之东，其不可度与内梁同。
又南缘东崖凌前梁之东，则梁背平整，横架于两崖之间，下空内豁，天设徒杠独木桥。
其背平架之端，又有圆石尺许耸立其上，俨若坐墩。
余以为人琢而置此者，扪其根，则天然石柱也。
渡梁之西，又北转入峡门，即中内二梁西端之石所界而成者。
其内有又东豁而下通梁后，又西剜ｗáｎ刻而透穴中。
入穴中，又拓而为龛，环而为门，透而为峡，下皆细砂铺底，但其中已暗而渐束，不能深入。
仍出至前梁之西，缘西崖之半，攀石笋南下，穿石窟以出，复至洞中央矣。
前眺尖峰，后瞩飞梁，此洞之胜，内外两绝。
出洞，取棕竹数枝，仍横度坳脊，历悬石，下危峡而抵麓。
循麓东行又百步，有洞裂削崖间如 丁 字，上横下竖，甚峻，其门南向。
复北向抵崖下巨峡前，大石如窒，累数石而上，皆倒攀悬跻升之。
其上一石则高削数丈，无级可攀，而下有穴大如斗。
蛇穿以入，中遂穹然，上高数十丈，外透而起，则 丁 字之竖裂也，而横裂则仰之莫及矣。
洞内夹壁而入，倾底而下，北进七八丈，折而东，始黑暗不可穷诘。
乃出斗穴，下累石，又循崖而东数十步，复入巨峡。
其门亦南向，前有石界之。
连跻石隙二重，其内夹下倾，亦如 丁 字岩。
北进五六丈，亦折而东，则平而拓矣。
暗中摸索，忽有光在足下，恍惚不定，余疑为蛇珠虎睛，及近索之，复不见。
盖石板之下，复有下层窟穴通于前崖，而上下交通处，穴小于斗，远则斜引下光，近则直坠莫睹。
且其穴小而曲，不能蛇伏以下。
遥瞩其东二三丈，石板尽处，复有微光烨烨。
匍匐就之，则其外界石如屏，中有细孔径寸，屈曲相攒，透漏不一，可以外窥，而其下有孔独巨，亦如斗大。
乃以足先坠，然后悬手而下，遂及下层。
其外亦有门南向，而内入不深。
岩门内距屏石仅二丈，屏下又开扃窍，内入即前所望石板下窟穴也，然外视昏黑，不知其内通矣。
由门外又循崖而东数丈，复得一岩。
其门亦南向，内不甚深，而后壁石窍玲珑，细穴旁披，亦可捱身转隙，然无能破其扃也。
岩前崖悬磴绝，遂不能东，乃仍西历前所入洞口，下及山麓。
又东百步，有洞当北麓，其门亦南向。
穿而入，则转东，透峡四五丈而出，其门又东豁者也。
时日将晡，恐渡舟晚不及济，亟从旧路还，五里余而抵龙江，渡舟适至，遂受之南济，又穿城一里，抵香山已薄暮矣。
二十八日天色甚霁。
晨起索饭，即同慧庵僧为多灵山之行。
西南过雁山村，又过龙项村今作龙降之北，共八里过彭岭桥，其水即九龙北去之流也。
又二里登彭岭，其南陇有村，是为彭村今作鹏岭。
又西下岭，西南转入山坞，峡中堰而成塘，水满浸焉。
共五里，逾土岭而下，于是遂与石山遇。
又三里，南穿其峡，逾脊而西，其南乃扩然。
循石峰南麓西行，二里，为黄窑村。
其村之西，石峰前突，是为黄窑山。
转山嘴而西一里，有水自南冈土峡中泻下，分为二派：一循山嘴东行，引环村之前；一捣山麓北入石峰而出其后。
渡水溯流陟冈而上，则上流亦一巨塘也。
山至是南北两界，石峰遥列而中横土脊，东望甚豁，直抵草塘，觉其势渐下，而冈坡环合，反堰成此水。
由塘上西行，又二里，则其水渐西流。
又西南二里，下土洼，中则汇水一塘，自西北石峰下成涧而去。
又西四里上土冈，见南山有村三四家，投之炊，其家闭户避不出。
久之，排户入，与之烟少许，辄以村醪、山笋为供。
饭而西行，四里，有石峰自西北中悬而来，至此危突，曰高狮山。
又二里，逾山前土脊而下，又西南四里，过一荒址，则下迁村之遗也。
又西上岭，望见一水自南，一水自东，至此合流而西去，是为下迁江。
其江西北流去。
截流南渡，水涨流深，上及于胸。
既渡，南上陇行三里，有村在南峰东麓，龙门之流潆之而北，是为鹿桥村，大路在其岭西。
乃下岭循南峰东麓西行，过一浑水塘，共二里越脊而下，又二里出土山之隘，于是坞遂南北遥豁，东西两界皆石山矣。
又有溪当石山之中，自南而北流去，路乃溯流南入。
二里，过一石桥，由溪西南向行。
又一里，有墟在路左，又有村在西山下，是曰黄村，则宜山西南之鄙矣。
有全州道人惺一者，新结茅于此，遂投宿其中。
是日尚有余照，余足为草履所损，且老僧慧庵闻郡尊时以朔日行香寺中，欲明日先回，故不复前。
二十九日复从黄村墟觅一导者，别慧庵南向行。
一里，有村在西麓，曰牛牢村。
有一小水在其南，自西山峡中出，东人南来之溪，行者渡小水，从二水之中南向循出行。
又一里余，有岩突西峰之麓，其门东向，披棘入之，中平而不深。
从此半里，蹑级西上，石脊崚嶒。
逾坳而西，共一里而抵其下，是曰都田隘，东为宜山县，西为永顺司分界。见有溪自西南来，亦抵坳窟之下，穿其穴而东出，即为黄村上流者也。
又南半里，乃渡其水西南行，山复开，环而成坞。
二里，有村在西麓，是为都田村，一曰秦村今作新村，乃永顺司之叔邓德本所分辖者。
又南二里，复渡其水之上流，其水乃西北山腋中发源者，即流入都田隘西穴，又东出而为黄村之水者也。
又东南一里，陟土山之冈，于是转出岭坳，西向升降土冈之上，二里，为大歇岭。
石山又开南北两界，中复土脊盘错，始见多灵三峰如笔架，高悬西南二十里外下岭，又西南行夹坞中三里，乃西向升土山。
其山较高，是为永顺与其叔分界，下山是为永顺境。
西由坞中入石山峡，渐转西北行，其地寂无人居，而石峰离立，色态俱奇。
五里，路右有二岩骈启，其门皆南向，东者在麓，可穿窍东出，而惜其卑；西者在崖，可攀石以上，而中甚幻。
由门后透腋北入，狭窦渐暗，凌窦隙而上，转而南出，已履洞之上矣。
其下石板平如砥，薄若叶，践之声逢逢如行鼓上，中可容两三榻。
南有穴，下俯洞门，若层楼之窗，但自外望之，不觉其上之中虚耳。
其结构绝似会仙山之百子岩，但百子粗拙而此幻巧，百子藉人力，而此出天上，胜当十倍之也。
坐久之，乃南下山，复西北行。
一里，路渐降，北望石峰之顶，有岩蛩然，其门东南向，外有朱痕，内透明穴，乃石梁之飞架峰头者。
下壑半里，转而南，始与溪遇。
其水西南自八洞来，至此折而西向石山峡中。
是为八洞村。都田村之东有八仙洞，乃往龙门道。又南一里，复南渡溪。
过溪复南上，循山一里，转而东南行一里半，直抵多灵北麓。
路左有土山，自多灵夭矫下坠。
其后过腋处，有村数家，是为坟墓村，不知墓在何处也。
从其前又转而西南行，一里下山，绝流渡溪，其溪自南来，抵石山村之左，山环壑尽，遂捣入石穴，想即八洞溪之上矣。
过溪又半里，北抵山麓，是为石山村。
乃叩一老人家，登其栏而饭。
望多灵正当其南，问其上，有庐而无居者。
乃借锅于老人，携火于村。
老人曳杖前导，仍渡溪，东南上土山，共二里，越冈得坞，已在坟墓村之南，与多灵无隔阪矣。
老人乃指余登山道，曰： 此上已岐，不妨竟陟也。 
老人始去。
余践土麓东南上，路渐茅塞。
披茅转东北行二里，茅尽而土峡甚峻。
攀之上，抵石崖下，则丛木阴森，石崖峭削，得石磴焉。
忽闻犬声，以为有人，久之不见；见竹捆骈置路傍，盖他村之人乘上无人而窃其笋竹，见人至，辄弃竹而避之巉岨间耳。
此间人行必带犬。于是攀磴上，磴为覆叶满积，几不得级。
又一里，有巨木横仆，穿其下而上，则老枋之巨，有三人抱者。
乃复得坪焉，而茅庵倚之。
其摩北向，颇高整，竹匡、木几与夫趺跏洒扫之具俱备。
有二桶尚存斗米，惜乎人已久去，草没双扉，苔封古灶，令人恨不知何事忆人间也！
令一人爇火灶中，令一人觅火庵侧，断薪积竹，炊具甚富，而水不可得。
其人反命曰： 庵两旁俱无，亦无路。
惟东北行，有路在草树间，循崖甚远，不知何之？ 
予从之，果半里而得泉。
盖山顶悬崖缀石，独此腋万木攒翳。
水从崖石滴坠不绝，昔人凿痕接竹，引之成流，以供筒酌。
其前削崖断峺，无可前矣。
乃以两筒携水返庵，令随夫淅ｘī淘米米而炊。
令导余西南入竹林中，觅登顶之道。
初有路影，乃取竹觅笋者所践；竹尽而上，皆巨茅覆顶，披之不得其隙。
一里，始逾一西走之脊。
其脊之西，又旁起一峰以拱巨峰者，下不能见，至是始陟之也。
又从脊东上，皆短茅没腰，践之每惊。
其路又一里，而始逾一南走之脊。
其脊之南，亦旁起一峰以拱巨峰者，北不能瞩，至是又陟之也。
于是从脊北上，短茅亦尽，石崖峻垂，攀石隙以升，虽峻极，而手援足践，反不似丛茅之易于颠覆也。
直北上一里，遂凌绝顶。
其顶孤悬特耸于众石山之上，南北逾一丈，东西及五丈，惟南面可跻，而东西北三面皆嵌空悬崖，不受趾焉。
顶之北，自顶平分直坠至庵前石磴下，皆巨木丛列，翳不可窥，惟遥望四面，丛山千垂万簇，其脉似从西南来者。
南壑之下，重坑隔阪间，时见有水汪汪，盖都泥之一曲也。山高江逼，逆而来则见，随而转又相掩矣。
此即石堰诸村之境也。
山之东南垂，亦有小水潺潺，似从南向去，此必入都泥者，其在分脊岭之南乎？
土人言： 登此山者，必清斋数日，故昔有僧王姓者不能守戒，遂弃山而下。
若登者不洁，必迷不得道。 以余视之，山无别岐，何以有迷也？
又云： 山间四时皆辱，名花异果不绝于树。
然第可采食，怀之而下，辄复得迷。 若余所见者，引泉覆石之上，有叶如秋海棠而甚巨，有花如秋海棠而色白，嗅之萼，极清香，不知何种。
而山顶巨木之巅，皆蔷薇缘枝缀花，殷红鲜耀，而不甚繁密。
又有酸草，茎大如指，而赤如珊瑚，去皮食之，酸脆殊甚。
亦有遗畦剩菜，已结子离离。
而竹下龙孙即竹笋之别称，则悉为窃取者掘索已尽。
此人亦当在迷路之列，岂向之惊余而窜避者，亦迷之一耶？
眺望峰头久之，仍从故道下。
返茅庵，暝色已合，急餐所炊粥，觉枯肠甚适。
积薪佛座前作长明灯，以驱积阴之气，乃架匡展簟ｄｉｎ供坐卧用的竹席而卧。
三月初一日昧爽起，整衣冠叩佛座前，随夫请下山而炊，余从也，但沸汤漱之而下。仍至石山村导路老人栏，淅米以炊。
余挟导者觅胜后山，仰见石崖最高处，有洞门穹悬，随小径抵其西峡，以为将攀崖而上，乃穿腋而下者也。
其隘甚逼，逾而北下，东峰皆峭壁，西峰皆悬窍，然其中石块丛沓，萝蔓蒙密，无可攀跻处也。
其北随峡而出，又通别坞，不能穷焉。
转山村前，乃由其东觅溪水所从入，则洞穴穹然在山坳之下，其门南向，溪流捣入于中，其底平衍而不潭。
洞高二丈，阔亦二丈，深三四丈，水至后壁，旁分二门以入，其内遂昏黑莫可进。
洞之前，有石柱当其右崖，穿柱而入，下有石坡尺许，傍流渡入，不烦涉水。
由石柱内又西登一隙，上复有一龛焉。
底平而上穹，亦有石柱前列，与水洞并向，第水洞下而此上，水洞宽而此隘耳。
洞中之水，当即透山之背，东北而注于八洞之前者也。
出洞，还饭老人家。
仍东北循土山而下，渡水过八洞，又北渡水，东南转入石山之峡，过前所憩洞前。
又东入重坞，逾分脊之岭，乃下岭东北行坞，复陟冈转陂逾大歇岭，乃北下渡溪，沽酒饮于秦村。
又北向渡溪而逾都田之岭，又从岭东随穴中出水北行而抵黄村庵，则惺一瀹茶煮笋以待。
而瀹时又捉入凉水煨之，既滚又杂以他味焉。
初二日别惺一，惺一送余以笋脯。
以丝曝干者。乃北行渡溪桥，又北，乃东转入山峡，逾平脊，东过浑水塘上岭，东望鹿桥而北行。
已而北下，渡大溪之水，其水昔高涌于胸，今乃不及脐矣。
但北上而崖土淖滑，无可濯处，跣而行。
逾坡而下，抵下阱村旧址，有淳涝焉，乃濯足纳履。
又东北逾一涧，乃东上高狮山之南阪。
逾脊又东，升踄陂陀，路两旁皆坠井悬窞，或深或浅，旨土山，石孔累累不尽。
既而少憩上冈上，其南即截路村。
又东逾一冈下坞，有塘一方，潴水甚清，西北从石峰下破涧而去，丛木翳之，甚遥。
又东逾冈，水从路侧西流。
又东则巨塘汇陂间，乃北坠而下，分为两流，一北入山穴，一东循山嘴，环于黄窑村前，诸塍悉取润焉。
乃饭于村栏，询观岩之路。
其人曰： 即在山后，但路须东径草峡，北出峡口，西转循山之阴，而后可得。 
从之，遂东。
甫出村，北望崖壁之半，有洞高穹，其门东向，甚峻迥，不可攀。
草峡之南，有双峰中悬，又有土山倚其下，是为里诸村，聚落最盛。
共二里半，北人草峡。
又东北行一里，逾石脊而过，有岐西行，遂从之，即黄窑诸峰石山之阴也。
其山排列西北去，北尽于孤山，所谓观岩者正在其中。
乃循山东麓行，又三里折而西南，半里而抵其下，则危崖上覆，下有深潭，水潴其中，不知所出，惟从岩北隅泻入巨门，其中窅黑，水声甚沸。
盖水从山南来，泛底而出，潴为此潭，当即黄窑之西分流而捣入山穴者，又透底而溢于此也。
乃一出而复北入于穴，水与山和，其妙如此。
覆岩之上，垂柱悬旌，纷纭历乱，后壁石脚倒插潭中。
其上旋龛回窦，亦嵌漏不一，潭东南亦有一岩北向，内不甚深；潭东北崖间有神祠焉，中有碑，按之，始知为小观岩。
神祠之后，即潭中之水捣入石门处，其门南向，甚高，望其中崆峒，莫须浮筏以进，不能竟入也。
久之，仍从神祠东北出平畴，见有北趋路，从之，意可得大道入郡。
