江、河为南北二经流主要河流，以其特达于海也。
而余邑正当大江入海之冲，邑以江名，亦以江之势至此而大且尽也。
生长其地者，望洋击楫，知其大，不知其远；溯流穷源，知其远者，亦以为发源岷山而已。
余初考纪籍，见大河即黄河自积石入中国。
溯其源者，前有博望之乘槎，后有都实之佩金虎符。
其言不一，皆云在昆仑之北，计其地，去岷山西北万余里，何江源短而河源长也？
岂河之大更倍于江乎？
入江之水为省十一。西北自陕西、四川、河南、湖广、南直，西南自云南、贵州、广西、广东、福建、浙江。
计其吐纳，江既倍于河，其大固宜也。
按其发源，河自昆仑之北，江亦自昆仑之南，其远亦同也。
发于北者曰星宿海，佛经谓之徙多河。北流经积石，始东折入宁夏，为河套，又南曲为龙门大河，而与渭渭河合。
发于南者曰犁牛石，佛经谓之殑伽河。南流经石门关，始东折而入丽江，为金沙江，又北曲为叙州大江，与岷山之江合。
余按岷江经成都至叙今之宜宾，不及千里，金沙江经丽江、云南、乌蒙至叙，共二千余里，舍远而宗近，岂其源独与河异乎？
云南诸志，俱不载其出入之异，互相疑溷同 混 ，尚不悉其是一是二，分北分南，又何由辨其为源与否也。既不悉其孰远孰近，第见《禹贡》 岷山导江 之文，遂以江源归之，而不知禹之导，乃其为害于中国之始，非其滥觞发脉之始也。
导河自积石，而河源不始于积石；导江自岷山，而江源亦不出于岷山。
岷流入江，而未始为江源，正如渭流入河，而未始为河源也。
不第此也，岷流之南，又有大渡河，西自吐蕾，经黎、雅与岷江合，在金沙江西北，其源亦长于岷而不及金沙，故推江源者，必当以金沙为首。
不第此也：宋儒谓中国三大龙，而南龙之脉，亦自岷山，濒大江南岸而下，东渡城陵、湖口而抵金陵，此亦不审大渡、金沙之界断其中也。
不第此也：并不审城陵矶、湖口县为洞庭、鄱阳二巨浸入江之口。
洞庭之西源自沅，发于贵州之谷芒关；南源自湘，发于粤西之釜山、龙庙。
鄱阳之南源自赣，发于粤东之浰头、平远；东源自信丰，发于闽之渔梁山、浙之仙霞南岭。
是南龙盘曲去江之南且三千里，而谓南龙濒江乎？
不第此也：不审龙脉，所以不辨江源。
今详三龙大势，北龙夹河之北，南龙抱江之南，而中龙中界之，特短。
北龙亦只南向半支入中国。
俱另有说。惟南龙磅礴半宇内，而其脉亦发于昆仑，与金沙江相持南下，经石门丽江，东金沙，西澜沧，二水夹之。环滇池之南，由普定度贵竺、都黎南界，以趋五岭。
龙远江亦远，脉长源亦长，此江之所以大于河也。
不第此也：南龙自五岭东趋闽之渔梁，南散为闽省之鼓山，东分为浙之台、宕。
峙为浙岭、徽浙界。黄山，徽宁界。而东抵丛山关，绩溪、建平界。东分为天目、武林。
正脉北度东坝，而峙为句曲，于是回龙西结金陵，余脉东趋余邑。
是余邑不特为大江尽处，亦南龙尽处也。
龙与江同发于昆仑，同尽于余邑，屹为江海锁钥，以奠金陵，拥护留都千载不拔之基以此。
岂若大河下流，昔曲而北趋碣石，今徙而南夺淮、泗，漫无锁钥耶？
然则江之大于河者，不第其源之共远，亦以其龙之交会矣。
故不探江源，不知其大于河；不与河相提而论，不知其源之远。
谈经流者，先南而次北可也。
