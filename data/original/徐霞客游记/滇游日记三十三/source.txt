二十七日晨起，饭而行。
仍取木胆肩负之。
由冈东南下峡一里余，复有烟气郁勃，则热水复溢坞中，与冷水交流而西出峡，其坞皆东大山之环壑也。
由其南复上坡里余，有坑自东山横截而西，若堑界濠沟为界之者，其下亦水流淙淙。
随坑东向上一里，从坑坠处南渡其上。
盖其东未渡处，亦盘壑成坪，有村倚东峰下，路当其西南。
半里，有岐：一南行坡上，一东向村间。
余意猜想，认为向东者乃村中路，遂循东峰南行，前望尖山甚近。
三里稍下，见一坞横前，其西下即乌索之旁村，其南逾即雅乌之西坳矣，乃悟此为固栋道。
亟转而东，莽行坡坂间。
一里，得南来大路，乃知此为固栋向南香甸道，从之。
渐东北上一里，稍平，东向半里，复上坡。
平上者一里，行峰头稍转而南半里，即南雅乌之脊也。
从其上可南眺巃嵸山，而北来之岭，从其北下坠为坳，复起此坡。
东随坞脊平行半里，乃东北下。
抵坳东，则有路西自坳中来者，乃热水塘正道，当从坠坑东村之岐上，今误迂而南也。
于是又东下一里余，其下盘而为坪，当北山之东，山界颇开，中无阡塍道路田畴，但丰草芃芃东北一峰东突，巀嶪前标，即石房洞山也，其后乃西北而属于西山。
西山则自北而南，如屏之列，即自热水塘之东而南度雅乌者也。
于是循西山又北下半里，见有两三家倚南坡而庐，下颇有小流东向而坠，而路出其西北，莫可问为何所。
已而遇一人，执而询之。
其人曰： 雅乌山村也。 
亟驰去。后乃知此为畏途，行者俱不敢停趾，而余贸贸糊涂不明的样子焉自适也。又北一里，再逾一东突之坡，一里，登其坳中，始觉东江之形，自其南破雅乌东峡而去，而犹不见江也。
北向东转而下，一里，有峡自西北来，即巀嶪后西北之山，与西界夹而成者，中有小水随峡东出，有小木桥度其上。
过而东，遂循北山之麓，始见南壑中，东江盘曲，向西南而破峡。
盖此地北山东突而巀嵲ｎｉè山高而峻，南山自石洞厂南，盘旋西转，高耸为江东山北岭，与北对夹，截江西下，中拓为坞，曲折其间。
路从其北东行一里，有岐东南下坞中，截流渡舟，乃东趋石洞之道；有路东北挟巀嵲之峰而转，乃北趋南香甸道。
于是东北一里余，转巀嵲峰东。
遥眺其坞大开，自北而南，东西分两界夹之。
西山多东突之尖，东山有亘屏之势，坞北豁然遥达，坞东则江东北嶂，矗峙当夹。
惟东南一峡，窈窕而入，为杨桥、石洞之径；西南一坞，宛转而注，为东江穿峡之所。
先是，余望此巀嵲之峰，已觉其奇；及环其麓，仰见其盘亘之崖，层耸叠上；既东转北向，忽见层崖之上，有洞东向，欲一登而不见其径，欲舍之又不能竟去。
遂令顾仆停行李，守木胆于路侧，余竟仰攀而上。
其上甚削，半里之后，土削不能受足，以指攀草根而登。
已而草根亦不能受指，幸而及石。
然石亦不坚，践之辄陨垮塌，攀之亦陨，间得一少粘者，绷足挂指，如平贴于壁，不容移一步。
欲上既无援，欲下亦无地，生平所历危境，无逾于此。
盖峭壁有之，无此苏即酥软而散土；流土有之，无此苏石。
久之，先试得其两手两足四处不摧之石，然后悬空移一手，随悬空移一足，一手足牢，然后悬空又移一手足，幸石不坠，又手足无力欲自坠。
久之，幸攀而上，又横贴而南过，共半里，乃抵其北崖。
稍循而下坠，始南转入洞。
洞门穹然，如半月上覆，上多倒垂之乳。
中不甚深，五丈之内，后壁环拥，下裂小门。
批隙而入，丈余即止，无他奇也。
出洞，仍循北崖西上。
难于横贴之陟，即随峡上跻，冀有路北迂而下，久之不得。
半里，逾坡之西，复仰其上崖高穹，有洞当其下，洞门南向，益竭蹶指艰难行走从之。半里，入洞。
洞前有巨石当门，门分为二，先从其西者入。
门以内辄随巨石之后东转，其中夹成曲房，透其东，其中又旋为后室，然亦丈余而止，不深入也。
旋从其东者出。
还眺巨石之上，与洞顶之覆者，尚余丈余。
门之东，又环一石对之，其石中悬如台，若置梯蹑之，所览更奇也。
出洞，循崖而北半里，其下亦俱悬崖无路，然皆草根悬缀。
遂坐而下坠，以双足向前，两手反而后揣抓草根，略逗阻滞其投空之势，顺之一里下，乃及其麓。
与顾仆见，若更生也。
日将过午，食携饭于路隅，即循西山北行。
三里而西山中逊，又一里，有村倚西山坞中，又半里，绕村之前而北，遂与江遇，盖江之西曲处也。
其村西山后抱，东江前揖，而南北两尖峰，左右夹峙如旗鼓，配合甚称。
有小溪从后山流出，傍村就水，皆环塍为田，是名喇哈寨，亦山居之胜处也。
溯江而北，半里，度小溪东注之桥，复北上坡。
二里，东北循北尖峰之东麓。
一里余，仰见尖峰之半，有洞东向高穹，其门甚峻，上及峰顶，如檐覆飞空，乳垂于外，槛横于内，而其下甚削，似无陟境，盖其路从北坡横陟也。
余时亦以负荷未释，遂先趋厂。
又北一里余，渡一西来之涧，有村庐接丛密集相速而建于江之西岸，而矿炉满布之，是为南香甸。
乃投寓于李老家，时甫过午也。
先是，余止存青蚨三十文，携之袖中，计不能为界头返城之用，然犹可籴米为一日供。
退石房洞扒山，手足无主，竟不知抛堕何所，至是手无一文。
乃以褶袜裙即夹衣袜子裙子三事悬于寓外，冀售其一，以为行资。
久之，一人以二百余文买裙去。
余欣然，沾酒市肉，令顾仆烹于寓。
余亟索饭，乘晚探尖峰之洞。
乃从村西溯西来之溪，半里，涉其南，从僰彝庐后南蹑坡。
迤逦南上一里，遂造洞下。
洞内架庐三层，皆五楹，额其上曰 云岩寺 。
始从其下层折而北，升中层，折而南，升上层。
其中神像杂出，然其前甚敞。
石乳自洞檐下垂于外，长条短缕，缤纷飘飏，或中透而空明，或交垂而反卷，其状甚异。
复极其北，顶更穹盘而起，乃因其势上架一台，而台之上又有龛西迸，复因其势上架一阁。
又从台北循崖置坡，盘空而升，洞顶氤氲之状，洞前飘洒之形，收览殆尽。
台之北，复迸一小龛南向，更因其势而架梯通之，前列一小坊，题曰 水月 ，中供白衣大士。
余从来嫌洞中置阁，每掩洞胜，惟此点缀得宜，不惟无碍。而更觉灵通，不意殊方即边远偏僻之地反得此神构也。
时洞中道人尚在厂未归，云磴不封，乳房无扃，凭憩久之，恨不携囊托宿其内也。
洞之南复有一门骈启，其上亦有乳垂，而其内高广俱不及三之一，石色赭黄如新凿者。
攀其上级，复透小穴西入，二丈后曲而南，其中渐黑，而有水中贮，上有滴沥声，而下无旁泄窦流出之孔，亦神瀵ｆèｎ水源深大而从地中涌出之泉也。
洞中所酌惟此。其中穴更深迥，但为水隔而黑，不复涉而穷之。
乃下，仍从北崖下循旧路，二里返寓。
遂啜酒而卧，不觉陶然。
南香甸，余疑为 兰香 之讹，盖其甸在北，不应以 南 称也。
山自明光分脉来，西即阿幸东南下之山，东乃斜环而南，至甸东乃西突而南下，夹江流于中。
其流亦发于明光，北即姊妹山东行之脉也，是为固栋东江之源。
此中有 明光六厂 之名，而明光在甸北三十里，实无厂也，惟烧炭运砖，以供此厂之鼓炼。
此厂在甸中，而出矿之穴在东峰最高处，过雅乌北岭，即望而见之，皆采挖之厂，而非鼓炼之厂也。
东峰之东北有石洞厂，与西北之阿幸，东南之灰窑，共为六厂云。
诸厂中惟此厂居庐最盛。
然阿幸之矿，紫块如丹砂；此中诸厂之矿，皆黄散如沙泥，似不若阿幸者之重也。
二十八日晨起，雾甚。
平明，饭而为界头之行。
其地在南香甸东南，隔大山、大江各一重。
由南香东北大厂逾山，则高壑重叠，路小而近；由南香东南阳桥矿逾东岭，则深峡平夷，路大而遥。
时因霾黑，小路莫行，遂从土人趋阳桥道，且可并览所云石洞也。
从村东度江桥。
其桥东西横架于东江之上，覆亭数楹。
由桥东，即随江东岸，循东山南向行。
东山者，即固栋江东山之脉，北自明光来，至大厂稍曲而东南，至是复西突而南下，屏立南香甸之东。
其上有矿穴当峰之顶，茅舍缘之沿山峰修建，自雅乌北岭遥望，以为南香甸也，至而后知为朝阳出矿之洞。
然今为雾障，即咫尺东山，一无所睹，而此洞直以意想走之而已。
南行八里，则有峡自东山出，遂东转而蹈之。
其峡北即东山至此南尽，南即东岭之转西，西矗于南香甸南，为江东山北岭者也。
开峡颇深，有泉西出而注于东江，即昨所以巀嵲山前分岐渡江而东入之峡也。
峡径虽深，而两崖逼仄。
循北山东行二里，望见峡内乱峰参差，扼流跃颖，亟趋之。
一里至其下，忽见北崖中迸，夹峙如门，路乃不溯涧东上，竟北转入门。
盖门左之崖，石脚直插涧底，路难外潆，故入而内绕耳。
由门以内，仍东蹑左崖之后，一里，遂逾乱峰之上，盖石峰三四，逐队分行，与流相鏖，独存其骨耳。
循北峰揽涧南乱峰，又东一里，路复北转，蹈北峰之隙北下。
半里，则峰北又开一峡，自北而南，与东来之峡，会于北峰东突之下，同穿乱峰之隙而西。
所谓北峰者，从大厂分支西南下，即南香甸东突之峰，余今所行路，循其南垂向东者也，其东南垂亦至是而尽。
是山之西北，有矿西临南香甸者，曰朝阳洞；是山之东南，有矿东临是峡者，曰阳桥。
阳桥之矿，亦多挑运就煎炼于南香，则知南香乃众矿所聚也。
随峡北望，其内山回壑辟，有厂亦炉烟勃勃，是为石洞厂。
所云石洞者，大厂之脉，至是分环：西下者，自南香东界而南至阳桥，下从峡中，又东度一峰，突为 虎砂 而包其内；东下者，亦南走而东环之，至东岭而西转，穹为江东山北境，绕为 龙砂 而包其外。
其水自石洞东，南出合东岭北下之水，西注于乱峰，与阳桥度峡水合流，西注东江。
是石洞者，众山层裹中之一壑也，从阳桥峡北望而见之，峡中度脉而东，虽无中界之脊，而水则两分焉。
余时欲从峡趋石洞，虑界头前路难辨，不若随同行者去。
遂舍石洞，从东峡溯流入，三里，则路东有峰前屏，北界阳桥东度之峰，至是东尽。
石洞之水，随东屏之山，南出而西转，则阳桥南峡之上流也。
路抵东屏前山下，亦分岐为二：东北溯石洞水逾岭者，为桥头路；东南溯东岭北下之水逾岭者，为界头路。
然则西下峡中之水，以石洞者为首，以东岭者为次也。
于是东南上坡，二里余，陟岭巅，是即所谓阳桥东岭矣。
逾岭即南下。
一里，复陟峡而上，从岭上南行。
二里，就其东南坡而下，二里，越东流之壑。
复稍上二里，越其南坡，再下。
有岐下东大峡，为同行者误而南，一里余，始知其误。
乃莽陟坡而东北，一里，遇西来道，偕之东陟塍。
一里余，则龙川东江之源，滔滔南逝，系藤为桥于上以渡。
桥阔十四五丈，以藤三四枝高络于两崖，从树杪中悬而反下，编竹于藤上，略可置足，两旁亦横竹为栏以夹之。
盖凡桥巩而中高，此桥反挂而中垂，一举足辄摇荡不已，必手揣旁枝，然后可移，止可度人，不可度马也，从桥东遵塍上，始有村庐夹路。
二里，复东上坡，由坡脊东行。
其坡甚平，自东界雪山横垂而西下者。
行其上三里，直抵东山下，是为界头村。
其村倚东山面北，夹庐成街，而不见市集。
询之，知以旱故，今日移街于西北江坡之间，北与桥头合街矣。
盖此地旱即移街，乃习俗也。
乃令顾仆买米而炊。
余又西北下抵街子，视其扰扰而已，不睹有奇货也。
既乃还饭于界头。
其地已在龙川江之东，当高黎贡雪山西麓，山势正当穹隆处。
盖高黎贡俗名昆仑冈，故又称为高仑山。
其发脉自昆仑，南下至姊妹山；西南行者，滇滩关南高山；东南行者，绕小田、大塘，东至马面关，乃穹然南耸，横架天半，为雪山、为山心、为分水关；又南而抵芒市，始降而稍散，其南北之高穹者，几五百里云；由芒市达木邦，下为平坡，直达缅甸而尽于海：则信为昆仑正南之支也。
由界头即从雪山西麓南行，屡逾西突之坡，十五里，遥望罗古城倚东山坡间，有寺临之。
此城乃土蛮所筑之遗址。
其寺颇大。
有路从此逾雪山，过上江。
又南二里，过磨石河。
又南二里，越一山，又逾一西突之坳。
又南二里，过一小木桥。
又南一里，越一坡，乃循坡东转。
二里，抵东南峡口，有山自东大山南环而峙于门，大路逾坡而南上，小径就峡而西南。
乃就峡口出，则里，宿瓦甸。
濒江东岸，亦南北大坞也，村塍连络；东向大山，即雪山，渐南与山心近矣。
二十九日饭而平明，随江东岸行。
二里余，两岸石峰交合，水流峡间，人逾崖上，江为崖所束，奔流若线，而中甚渊深。
峡中多沸水之石，激流荡波，而渔者夹流置罾于石影间，揽瑶曳翠，无问得鱼与鱼之肥否，固自胜也只求自我感觉良好。
半里，越崖南下。
江亦出峡，有石浮波面，俨然一鼋鼍随水出也。
又南二里，过上庄，有山西突，中夹坞成田，村倚突峰之东，江曲突峰之西，而路循坞中。
逾脊而西南，又一里余，复与江遇，而两崖复成峡，石之突峡迎流，与罾之夹流曳翠，亦复如前也。
一里，江曲而西，路从江之南，亦曲而西截向北之坞。
于是北望隔江南下之山，至是中分；其东支已尽横突而东，即西峡之绕而下者；其西支犹横突西南，即固栋两江所合而南盘者；两支之中，北逊成坞，而灰窑厂临其上焉。
是厂亦六厂之一，所出矿重于他处，昔封之而今复开，则不及他处矣。
西一里，复上一北突小冈，有竹环坡，结庐其中者，是为苦竹冈。
越而南下，共一里，又越坞南上，遂从坡上南行。
二里，江随西峰之嘴曲而东南，始舣舟而渡其西岸，随西山南行。
一里，坡尾东掉，路亦随而东。
南逾之一里，有一二家倚坡北向而居，由其东更南上一里，遂逾其东下之脊。
南行脊间二里，复稍下，有小峡自西而东，其峡甚逼，中有小水，捣坑东出。
乃下半里，稍西转，迎流行峡中，有数家倚峡北，是为曲石。
而峡之西，其内反辟而成坞，亦有村庐倚之，则峡水之所从来也。
于是南截峡流，又上坡。行坡间二里，有村当路左，亦曲石之村庐也。
又南三里，乃随坡西转，始见坡南坞大开，水东贯之，则固栋两江合而与顺江、响水沟诸流一并东出者也。
循此坡稍北，即与界头、瓦甸之江合，是为龙川江之上流，盖交会于曲除者也。
固栋之江东山，自石洞南度脊，亦中尽于曲除者也。
余先自固栋历其西，又从阳桥东岭逾其北，又从瓦甸瞻其东，又从灰窑、曲石转其南，盖江流夹其三方，而余行周绕遍其四隅矣。
西行一里，又南向峻下者一里，及坞底，有桥跨江，亦铁锁交络而覆亭于其上者，是为曲石桥。
按《一统志》，龙川江上有藤桥二，其一在回石。
按江之上下，无回石之名，其即曲石之误耶？
岂其桥昔乃藤悬，而后易铁锁耶？
于是从江南岸上坡，西向由峡上。
二里余，复南向陟岭，二里余，登岭头。
有三四家当岭而居，是为酒店，以卖浆得名也。
饭而行，循岭东南向二里下，稍西转，复南行坡上。
又二里稍下，陟一坞而上。
又南二里，过陈挥使庄。
又南随峡中行，二里，有陇环前峡折而自西来，有岐直南蹑其陇，余乃随众从峡中西行。
半里，渐西上，又半里，折而南上，又半里，南登陇脊，始逾东度之脉。
于是南望，前壑大开，直南与罗生山相对，其中成坞甚遥，州城隐隐在三十里外，东之球瓓，亦可全见，惟西之宝峰，又西北之集鹰，皆为巃嵸南下之支所掩，不得而见焉。
余先贾勇独上，踞草而坐。
久之后行者至，谓其地前有盗，自东山峡中来，截路而劫，促余并驰南下。
东望层峡重峦，似有寻幽之径，而行者惟恐不去之速也。
下二里，望见澄波汇山麓，余以为即上干峨清海子矣。
又峻下二里，有村庐当海子北岸，竹径扶疏，层峦环其后，澄潭映其前。
路转其东北隅，有小水自峡间下注，有卖浆之庐当其下。
入而少憩，以所负木胆浸注峡泉间，且问此海子即上干峨澄镜池否。
其人漫应随意回答之，但谓海子中有鱼，有泛舟而捕者，以时插秧，止以供餐，不遑出卖。
然余忆《志》言，下海子鱼可捕，上海子鱼不可捕，岂其言今不验耶？
循海东峻麓行二里，及海子南滨，遇耕者，再问之。
始知此乃下海子，上海子所云澄镜池者，尚在村东北重山之上，由此而上五里乃及之。
余不能从。
南二里，越一涧，有村连竹甚深，是为中干峨村。
由村南又南下三里，其村竹庐交映更遥，是为下干峨村。
至是东坡之下，辟为深坞，而溪流南贯。
由是从村南稍西，即转南向，随坡上行。
一里，渐南下，俯瞰坞中溪流，已有刺小舟而浮者。
既而南行二里，有一二家倚坡湾而居，与下干峨南北遥对。
从此东向随坡上半里，乃蹑坡之东嘴。
从其上南转，则东嘴之下，其崖甚峻，又数十家倚其麓而居，竹树蒙茸，俯瞰若不可得而窥也。
南半里，稍西复转而南，半里，崖下居庐既尽，忽见一大溪东向而横于前，乃透崖而出石穴者。
崖峻无路下坠，沿崖端南行半里，稍下，见有径下沿坡麓，乃令顾仆守木胆于路隅，余策杖坠麓循崖北转。
又半里，投丛木中，则其下石穴交流，土人以石堤堰水北注。
堤之上，回流成潭，深及四五尺；堤之下，喷壑成溪，阔几盈四五丈。
泉之溢处，俱从树根石眼纠缪ｌｉｏ缠绕中出，阴森沁骨。
掬而饮之，腑脏透彻，悔不携木胆来一投而浸之也。
既乃仍南沿崖麓，半里，至顾奴候处，取木胆负而行。
又南二里下坡，有数家当坡之东，指余东向逾梁。
其梁东西跨干峨下流之溪，《志》所谓马场河也。
逾梁东，即东南逾田塍间，三里，抵东山下，又有溪自东而西，有梁南北跨之，是为迎凤桥，以其西有飞凤山也。
桥下水即东南出于赤土坡者，北流至罗武塘，出马邑村，西向经此而与马场河合。
过桥遂直趋而南。
二里，再南逾一梁，梁下水如线将绝，则黄坡泉之向北而西转者。
又南一里，又南逾一梁，其水亦将绝，则饮马河之向北而西转者。
又南一里，入腾越北门。
行城中二里，出南门。
城中无市肆，不若南关外之喧阗声大而杂也。
抵寓已下午矣。
