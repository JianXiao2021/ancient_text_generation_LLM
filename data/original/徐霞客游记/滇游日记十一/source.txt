十一月初一日晨起，余先作书令顾仆往投阮玉湾，索其导游缅甸书，并谢向之酒盒。
余在寓作晋宁诸柬，须其反命，即令往南坝候渡。
下午，顾仆去，余欲入城拜阮仁吾，令其促所定负担人，为西行计。
适阮穆声来顾，已而玉湾以书来，期约定明日晤其斋中，遂不及入城。
初二日晨起，余欲自仁吾处，次第拜穆声，后至玉湾所，忽玉湾来邀甚急，余遂从其使先过玉湾。
则穆声已先在座，延于内斋，款洽殊甚。
既午，曰： 今日总府宴抚按，当入内一看即出，故特延穆声奉陪。 并令二幼子出侍客饮。
果去而即返，洗盏更酌。
余不能待，薄暮，托穆声代别而返。
初三日晨往阮仁吾处，令促负担人。
即从其北宅拜穆声。
留晨餐，引入内亭，观所得奇石。
其亭名竹在，余询其故，曰： 父没时，宅为他人所有，后复业，惟竹在耳。 
亭前红梅盛开。
此中梅俱叶而花，全非吾乡本色，惟一株傍亭檐，摘去其叶，始露面目，犹故人之免胄脱去外壳相见也。
石在亭前池中，高八尺，阔半之即四尺，玲珑透漏，不瘦不肥，前后俱无斧凿痕，太湖之绝品也。
云三年前从螺山绝顶觅得，以八十余人舁至。
其石浮卧顶上，不经摧凿而下，真神物之有待者。
余昔以避雨山顶，遍卧石隙，乌没有睹有此类哉！
下午，过周恭先，遇于南门内，正挽一友来顾。
其家乃教门在某教派中，可能是回教，举家用牛，不用豕猪也。
其友姓马，字云客，名上捷，号阆仙。
寻甸府人。父以乡科任沅州守，当安酋困黔省时，以转饷功擢常德太守，军兴旁午诸事纷繁，独运援黔之饷，久而无匮，以劳卒于任。
云客其长子也，文雅蕴藉，有幽人墨士之风。
是晚篝灯论文，云客出所著《拾芥轩集》相订，遂把盏深夜。
恭先别去，余遂留宿其斋中。窗外有红梅一株盛放，此间皆红梅，白者不植。中夜独起相对，恍似罗浮魂梦间，然叶满枝头，转觉翠羽太多多耳。
初四日马君留晨餐。
恭先复至，对弈两局。
以留饭。
过午乃出城，以为顾仆将返也。
及抵寓，顾仆不见，而方生已俨然形容庄重而整肃在楼。
问： 何以来？ 曰： 昨从晋宁得君书，即骑而来送君。
骑尚在，当迟一日复往晋宁。 
问： 昔何以往？ 
曰： 往新兴，便道晋宁看君耳。 
问： 顾仆何在？ 
书为盗失，并不知其家之所在，但忆昔年与其弟宜兴总练同会于又生坐。今不知其弟尚在宜兴否。
怜余无资，其展转为余谋，胜余自为谋也。
下午，顾仆自晋宁返，并得唐大来与陶不退书。
阮仁吾所促负担人亦至。
初六日余晨造别阮玉湾、穆声，索其所作《送静闻骨诗》。
阮欲再留款，余以行李已出辞。
乃出叩任君。
任君，大来妹婿。
大来母夫人在其家，并往起居之。
任固留饭，余乃趋别马云客，不值，留诗而还。
过土主庙，入其中观菩提树。
树在正殿陛庭间甬道之西，其大四五抱，干上耸而枝盘覆，叶长二三寸，似枇杷而光。
土人言，其花亦白而带淡黄色，瓣如莲，长亦二三寸，每朵十二瓣，遇闰岁则添一瓣。
以一花之微，而按天行之数，不但泉之能应刻，州勾漏泉，刻百沸。而物之能测象如此，亦奇矣。
土人每以社日祭神之日，群至树下，灼艾代灸，言灸树即同灸身，病应灸而解。
此固诞妄，而树肤为之瘢靥即斑痕凹陷无余焉。
出庙，饭于任，返寓。
周恭先以金公趾所书诗并赆至，又以马云客诗扇至。
阮玉湾以诗册并赆至，其弟鏳亦使人馈赆焉。
迨暮，金公趾自庄还，来晤，知余欲从筇往，曰： 余辈明晨当以筇竹为柳亭。 
余谢之曰： 君万万毋作是念。
明晨君在温柔梦寐中，余已飞屐峰头矣，不能待也。 
是晚，许郡尊亦以李永昌书至，惟范复苏书未至也。
初七日余晨起索饭欲行，范君至，即为作杨宾川书。
余遂与吴方生作别。
循城南濠西行二里，过小西门。
又西北沿城行一里，转而半里，是为大西门，外有文昌宫桂香阁峙其右，颇壮。
又西半里，出外隘门，有岐向西北者，为富民正道；向正西者，为筇竹寺道。
余乃从正西傍山坡南行，即前所行湖堤之北涯也。
五里，其坡西尽，村聚骈集，是为黄土坡；坡西则大坞自北而南，以达滇海者也。
西行坞塍中二里；有溪自西北注而南，石梁横其上，是即海源寺侧穴涌而出之水，遂为省西之第一流云。
又西一里半，有小山自西山横突而出，反自南环北；路从其北嘴上一里半，西达山下。
有峡东向，循之西上，是为筇竹；由峡内越涧西南上，是为圆照；由峡外循山嘴北行，是为海源。
先有一妇骑而前，一男子随而行者，云亦欲往筇竹。随之，误越涧南上圆照，至而后知其非筇竹也。
圆照寺门东向，层台高敞，殿宇亦宏，而阒静无人。
还下峡，仍逾涧北，令行李往候于海源，余从峡内入。
一里半，涧分两道来，一自南峡，一自北峡，二流交会处，有坡中悬其西。
于是渡南峡之涧，即蹑坡西北上，渐转而西，一里半，入筇竹寺。
其寺高悬于玉案山之北陲边缘，寺门东向，斜倚所踞之坪，不甚端称，而群峰环拱，林壑潆沓，亦幽邃之境也。
入寺，见殿左庖脍喧杂，腥膻交陈，前骑来妇亦在其间。
余即入其后，登藏经阁。
望阁后有静室三楹，颇幽洁，四面皆环墙回隔，不见所入门，因徘徊阁下。
忽一人迎而问曰： 先生岂霞客耶？ 
问何以知之？
曰： 前从吴方生案征其所作诗，诗题中见之，知与丰标形象风采不异也。 
问其为谁，则严姓，名似祖，号筑居，严冢宰清之孙也。
为人沉毅有骨，澹泊明志，与其侄读书于此，所望墙围中静室，即其栖托之所。
因留余入其中，恳停一宿。
余感其意，命题仆往海源安置行李，余乃同严君入殿左方丈。
问所谓禾木亭者，主僧不在，锁钥甚固。
复遇一段君，亦识余，言在晋宁相会，亦忘其谁何矣。
段言为金公趾期会于此，金当即至。
三人因同步殿右。
循阶坡而西北，则寺后上崖，复有坪一方，其北崖环抱，与南环相称，此旧筇竹开山之址也，不知何时徙迁移而下。
其处后为僧茔墓，有三塔皆元时者，三塔各有碑，犹可读。
读罢还寺，公趾又与友两三辈至，相见甚欢。
窥其意，即前骑来妇备酒邀众客，以筇竹为金氏护施之所，公趾又以夙与余约，故期备于此，而实非公趾作主人也。时严君谓余，其侄作饭于内已熟，拉往餐之。
顷之，住持僧体空至。
其僧敦厚笃挚，有道行者，为余言： 当事者委往东寺监工修造，久驻于彼，今适到山，闻有远客，亦一缘也。
必多留寺中，毋即去。 
余辞以鸡山愿切： 此一宵为严君强留者，必不能再也。 
体空谓： 今日诸酒肉汉混聒喧闹寺中。
明晨当斋洁以请。 
遂出。
余欲往方丈答体空，严君以诸饮者在，退而不出。
余见公趾辈同前骑妇坐正殿东厢，始知其妇为伎歌伎而称觞者敬酒之人，相当于现今公关小姐。余乃迂从殿南二门侧，曲向方丈。
体空方出迎，而公趾辈自上望见，趋而至曰： 薄醴已备，可不必参禅。 
遂拉之去。
抵殿东厢，则筑居亦为拉出矣。
遂就燕饮。
其妇所备肴馔甚腆。
公趾与诸坐客，各歌而称觞，然后此妇歌，歌不及公趾也。
既而段君去，余与筑居亦别而入息阴轩。
迨暮，公趾与客复携酒盒就饮轩中，此妇亦至，复飞斝征歌，二鼓乃别去。
余就寝。
寝以纸为帐，即严发君之榻也。另一榻亦纸帐，是其侄者，严君携被袱就焉。
既寝，严君犹秉烛独坐，观余《石斋诗帖》，并诸公手书。
余魂梦间，闻其哦即吟哦，轻声朗诵三诗赠余，余寝熟不能辨也。
初八日与严君同至方丈叩体空。
由方丈南侧门入幽径，游禾木亭。
亭当坡间，林峦环映，东对峡隙，滇池一杯，浮白于前，境甚疏窅ｙｏ深远，有云林笔意，亭以茅覆，窗棂洁净。
中有兰二本二丛或二株，各大丛合抱，一为春兰，止透二挺；一为冬兰，花发十穗，穗长二尺，一穗二十余花。
花大如萱，乃赭斑之色，而形则与兰无异。
叶比建兰阔而柔，磅礴四垂。
穗长出叶上，而花大枝重，亦交垂于旁。
其香盈满亭中，开亭而入，如到众香国中也。
三人者，各当窗一隙，踞窗槛坐。
侍者进茶，乃太华之精者。
茶冽而兰幽，一时清供，得未曾有。
禾木者，山中特产之木，形不甚大，而独此山有之，故取以为名，相仍已久，而体空新整之，然目前亦未睹其木也。
体空恳留曰： 此亭幽旷，可供披览；侧有小轩，可以下榻；阁有藏经，可以简阅有选择地阅读。
君留此过岁，亦空山胜事。
虽澹泊，知君不以膻，非羊肉味来，三人卒岁之供，贫僧犹不乏也。 余谢： 师意甚善。
但淹留一日。余心增歉一日。
此清净界反成罪戾ｌì罪过场矣。 坐久之，严君曰： 所炊当熟，乞还餐之。 出方丈，别体空，公趾辈复来，拉就殿东厢，共餐鼎肉汤面，复入息阴轩饭。
严君书所哦三诗赠余，余亦作一诗为别。
出正殿，别公趾，则行李前去，为体空邀转不容行。
余往恳之，执袖不舍。
公趾、筑居前为致辞曰： 唐晋宁日演剧集宾，欲留名贤，君不为止。
若可止，余辈亦先之矣。 师曰： 君宁澹不膻，不为晋宁留，此老僧所以敢留也。 余曰： 师意既如此，余当从鸡山回，为师停数日。 盖余初意欲从金沙江往雅州四川雅安，参峨眉。
滇中人皆谓此路久塞，不可行，必仍归省，假道于黔而出遵义，余不信。
及濒行，与吴方生别，方生执裾衣前襟黯然曰： 君去矣，余归何日？后会何日？
何不由黔入蜀，再图一良晤？ 余口不答而心不能自已。
至是见体空诚切，遂翻然有不由金沙之意。
筑居、公趾辈交口曰： 善。 师乃听别。
出山门，师犹远送下坡，指对山小路曰： 逾此可入海源上洞，较山下行近。 
既别，一里半，下至峡中。
令肩行李者逾南涧，仍来路出峡，往海源寺；余同顾仆逾北涧，循涧北入，即由峡东向蹑岭。
一里，逾岭东。
稍东下，半里，折而北，又半里，已遥见上洞在北岭，与妙高相并，而路则践危石历巉磴而下。
下险，即由山半转而北行。
半里，有大道东南自海源上坡，从之。
西北上半里，岭上乱石森立，如云涌出。
再北，遂得上洞。
洞门东向，高穹轩迥，其内深六七丈，阔与高亦如之，顶穹成盖，底平如砥，四壁围转，无嵌空透漏之状；惟洞后有石中突，高丈余，有隙宛转。
逾之而入，洞壁亦嵌而下坠，深入各二丈余，底遂窅黑。
坠隙而下，见有小水自后壁滴沥而下，至底而水不见。黑处亦渐明。有樵者见余入，驻外洞待之，候出乃去。
洞中野鸽甚多，俱巢于洞顶，见人飞扰不定，而土人设机关以取之。
又稍北，共半里而得中洞。
洞门亦东向，深阔高俱不及上洞三之一，四壁亦围转无他岐，惟门左旁列一柱，又有二孔外透为异耳。
余从洞前望往妙高大路，自海源由山下村落，盘西山北嘴而西上；洞前有如线之路，从岭北逾坳而西，即从岭头行，可省陟降之烦。
乃令顾仆下山招海源行李，余即从洞岭北行，期会于妙高。
洞北路若断若续，缘西山之半，其下皆村聚，倚山之麓，大路随之。
余行岭半一里，有路自下村直上，西北逾岭从之。
一里，逾岭西，峰头有水一塘在洼中。
由塘北西下一里，山复环成高坞，自南向北；坞口石峰东峙，嶙峋飞舞，踞众壑之交。
石峰北，又有坞自西而东，西坞重壑层叠，有大山临之，其下路交而成蹊焉。
余望之行，半里，北下至石山之西。又半里，西抵西坞之底。
路当从西坞北崖缘峡而上，余误从西坞南崖蹑坡而登。
一里，逾岭脊而西，即见西北层冈之上，有佛宇重峙，余知即为妙高，而下有深峡间隔，路反折而西南，已觉其误。
循之行一里，以为当截峡北渡，便可折而入寺。
乃坠峡西北下，半里涉底，复攀峡西北上，以为寺在冈脊矣，而何以无路？
又半里，及登脊，则犹然寺前环峡之冈，与寺尚隔一坑也。
冈上有一塔，正与寺门对。
复从其东北下坑，半里，由坑底再上北崖，则犹然前坞底缘峡处也。北上半里，冈头有茶庵当道，是为富民大路，庵侧有坊。
沿峡端西循坡半人，半里，是为妙高寺。
寺门东向，前临重峡，后倚三峰，所谓三华峰也，三尖高拥攒而成坞，寺当其中，高而不觉其亢，幽而不觉其阒，亦胜地也。
正殿左右，俱有官舍，以当富民、武定之孔道故。
寺中亦幽寂。
土人言，妙高正殿有辟尘木，故境不生尘，无从辨也。
瞻眺久之，念行李当至，因出待于茶庵侧。
久之，乃从坡下山。
余因执途人询沙朗道，或云仍下坡，自普击大道而去，省中通行之路也，其路迂而易行；或云更上坡，自牛圈哨分岐而入，此间间捷径达之路也，其路近而难知。
余曰： 既上，岂可复下？ 
遂更上坡。
三里，逶迤逾岭头，即循岭北西向盘崖行。
又二里，有小石峰自岭北来，与南峰属，有数家当其间，是曰牛圈哨，东西之水，从此分矣。
从哨西直下，则大道之出永定桥者。
余乃饭而从岭脊北向行，一里，稍下涉壑，即从壑北上坡。
缘坡东北上，回望壑底，西坠成峡，北走甚深。
路东北逾坡，其东犹下滇池之峡也。
又一里半，从岭头逾坳而北。
北行一里，再逾一西突之坳，其北遂仍出西峡上，于是东沿山脊行。又北一里半，西瞰有村当峡底，是为陡坡。
其峡逼仄而深陡，此村居之最险者。
从岭上随岭东转，半里，有路自东坳间透而直西，遂坠西峡下，此陡坡通省之道，乃遵之东上。
半里，逾坳东，于是南沿山脊行。
又东半里，稍东北下峡中。
半里，有水一池潴路南，是为清水塘，在度脊之北。塘北遂下坠成坑，随之北下，一里过峡底，有东来大道度峡西北去，此即自省会走富民间道也。
