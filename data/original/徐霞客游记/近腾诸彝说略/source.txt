腾越密迩近诸彝，实滇西藩屏。
而滇境大势，北近吐蕃，南皆彝缅，郡邑所置，介于其间，不过以声教羁縻而已。
正统以来，经略南彝者，设宣慰司六，御彝府二，宣抚司三，州四，安抚司一，长官司二。
如孟养阻负于西，最为荒僻，而缅甸、八百、老挝，地势濒海，木邦、车里、孟密，又在其内，业非羁縻所可制驭，而近听约束者，惟南甸、干崖、陇川而已。
数十年频为缅患，如刁落参以南甸近彝，夺刁落宁之官，尚构缅内讧，为兵备胡公心忠所歼；岳凤父子以陇川舍目谋主多思顺之地，造逆犯顺，为参将刘綎所擒，边境赖以安。
其后阿瓦日强，蚕食日多。
幸抚彝同知漆文昌、知州余懋学，请大司马陈公用宾檄暹罗以弱缅，而腾获稍康。
迨思正就戮，瓦酋猖獗，命思华据迤西，思礼据木邦，思绵据蛮莫，而内地渐为逆缅所窃。
至若多俺席麓川之旧，附缅而叛天朝，参将胡显忠平之。
多安民藉安酋、瓦酋之援，负固以拒天兵，兵备黄公文炳、参将董献策取之，腾之获存者，幸也！
目今瓦酋枭悍称雄，诸彝悉听号召，倘经略失驭ｙù失去统驭的办法，其造乱者，尤有甚于昔也。
为腾计者慎之，外芒市虽属府，近于猛稳为木邦辖，藏贼劫掠，腾境不安，所恃放廷臣防御之，而反罹其害。
自后当重其责以弭ｍǐ变消除变乱，庶于腾少安云。
