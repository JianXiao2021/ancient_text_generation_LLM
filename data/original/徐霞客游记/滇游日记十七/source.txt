己卯正月初一日在鸡山狮子林莘野静室。
是早天气澄澈，旭日当前。
余平明起，礼佛而饭，乃上隐空、兰宗二静室。
又过野愚静室，野愚已下兰宗处。
遂从上径平行而西，入念佛堂，是为白云师禅栖之所，狮林开创首处也。
先是有大力师者，苦行清修，与兰宗先结静其下，后白云结此庐与之同栖，乃狮林最中，亦最高处。
其地初无泉，以地高不能刳木ｋū把树木剖开挖空以引。
二师积行通神，忽一日，白云从龛后龙脊中垂间，劖石得泉。
其事甚异，而莫之传。
余入龛，见石脊中峙为崖，崖左有穴一龛，高二尺，深广亦如之。
穴外石倒垂如檐，泉从檐内循檐下注，檐内穴顶中空，而水不从空处溢，檐外崖石峭削，而水不从削处坠，倒注于檐，如贯珠垂玉。
穴底汇方池一函，旁皆菖蒲茸茸，白云折梅花浸其间，清冷映人心目。
余攀崖得之以为奇，因询此龙脊中垂，非比两腋，何以泉从其隆起处破石而出？
白云言： 昔年剜石得之，至今不绝。 
余益奇之。
后遇兰宗，始征询问其详。
乃知天神供养之事，佛无诳语，而昔之所称卓锡、虎跑，于此得其征矣。
龛前编柏为栏，茸翠环绕，若短屏回合。
白云迎余茶点，且指余曰： 此西尚有二静室可娱，乞少延憩，当瀹ｙｕè烹煮山蔬以待也。 余从之。
西过竹间。见二僧坐木根曝背，一引余西入一室。
其室三楹，乃新辟者，前甃石为台，势甚开整，室之轩几，无不精洁，佛龛花供，皆极精严，而不见静主。
询之，曰： 白云龛礼忏司鼓者是。 
余谓此僧甚朴，何以有此？
乃从其侧又上一龛，额曰 标月 ，而门亦扃。
乃返过白云而饭。
始知其西之精庐，即悉檀体极师所结，而司鼓僧乃其守者。
饭后，又从念佛堂东上，蹑二龛。
其一最高，几及岭脊，但其后纯崖无路，其前则旋 崖层叠，路宛转循之，就崖成台，倚树为磴，山光悬绕，真如蹑鹫岭而上也。
龛前一突石当中，亦环倚为台，其龛额曰 雪屋 ，为程还笔，号二游，昆明人，有才艺。
而门亦扃。盖皆白云礼忏诸静侣也。
又东稍下，再入野愚室，犹未返，因循其东攀东峡。
其峡自顶下坠，若与九重崖为分堑者。
顶上危岩叠叠，峡东亘岩一支，南向而下，即悉檀寺所倚之支也。
其东即九重崖静室，而隔此峰峡，障不可见。
余昔自一衲轩登顶，从其东攀岩隙直上，惟此未及经行，乃攀险陟之。
路渐穷，抵峡中，则东峰石壁峻绝，峡下聩壑崩悬，计其路，尚在其下甚深。
乃返从来径，过帘泉翠壁下，再入兰宗庐。知兰宗与野愚俱在玄明精舍，往从之。
玄明者，寂光之裔孙也。
其庐新结，与兰宗静室东西相望，在念佛堂之下，莘野山楼之上。
阁名雨花，为野愚笔。诸静侣方坐啸其中，余至，共为清谈瀹茗煮茶。
日既昃，野愚辈乃上探白云，余乃下憩莘野楼。
薄暮，兰宗复来，与谈山中诸兰若寺庙的另一称谓缘起，并古德佛教徒对先辈的尊称遗迹，日暮不能竟。初二日饭于莘野，即再过兰宗，欲竟所徵，而兰宗不在。
爱玄明雨花阁精洁，再过之，仍瀹茗剧谈。
遂扶筇杖西一里，过望台岭。
此岭在狮林之西，盖与旃檀岭为界者，亦自岭脊南向而下，即大觉寺所倚之冈也，自狮杯西陟其岭，即可望见绝顶西悬，故以 望 名。
与其西一岭，又夹壑为坞，诸静室缘之，层累而下，是为旋旃檀岭。
先是鸡山静室，只分三处，中为狮子林，西为罗汉壁，东为九重崖，而是岭在狮林、罗汉壁之间，下近于寂光，故寂光诸裔，又开建诸庐，遂继三而为四焉。
盖其诸庐在峡间，东为望台岭，西为旃檀岭，此岭又与罗汉壁为界者，又自岭脊南向而下，即寂光寺所倚之支也，是为中支。
盖罗汉壁之东，回崖自岭脊分隤南下，既结寂光，由其前又南度东转，为观音阁、息阴轩，峙为瀑布东岭，于是又度脊而南，为牟尼庵，又前突为中岭，若建标于中，而大士阁倚其端，龙潭、瀑布二水其下，一山之脉络，皆以兹为绾毂ｗｎｇǔ控扼路口云。
逾望台岭西三里，由诸庐上盘壑而西三里，又盘岭而南北转一里，北崖皆插天盘云，如列霞绡，而西皆所谓罗汉壁也。
东自旃檀岭，西至仰高亭峡，倒插于众壑之上，当其东垂之褶ｚｈě折叠者，幻空师结庐处也。
真武阁倚壁足，其下曲径纵横，石级层叠，师因分箐为篱，点石为台，就阁而憩焉。
其下诸徒辟为丛林，今名碧云者也。
余前已访幻空返，忆阁间有陈郡侯天工诗未录，因再过录之。
师复款谈甚久，出果饷之榻间。
阁两旁俱有静室旁通，皆其徒所居，而无路达西来寺，必仍下碧云。
由山门西盘崖坡，又一里半，北上半里，抵壁足，则陕西僧明空所结庵也，今名西来寺北京、陕西、河南三僧，俱以地名，今京、陕之名几并重。
以余品之，明空犹俗僧也。
其名之重，以张代巡凤翮同乡，命其住持绝顶迦叶殿，而沐府又以中和山铜殿移而畀之，故声誉赫然。
然在顶而与河南僧不协，在西来而惟知款接朝山男妇，其识见犹是碧云诸徒流等，不可望幻空后尘也。
然其寺后倚绝壁，云幕霞标比喻高远，屏拥天际，巍峭大观，此为第一。
寺西有万佛阁，石壁下有泉一方，嵌崖倚壁，深四五尺，阔如之，潴水中涵，不盈不涸。
万峰之上，纯石之间，汇此一脉，固奇，但不能如白云龛之有感而出，垂空而下，为神异耳。
观其水色，不甚澄澈，寺中所餐，俱遥引之西峡之上，固知其益不如白云也。
寺东有三空静室，亦倚绝壁。
三空与明空俱陕人，为师兄弟，然三空颇超脱有道气，留余饭其庐，已下午矣。
自西来寺东至此，石壁尤竦峭，寺旁崖迸成洞，其中崆峒，僧悉以游骑填驻其中，不可拦入，深为怅恨。
又有峡自顶剖洼而下，若云门剑壁，嵌隙于中，亦为伟观。
僧取薪于顶，俱自此隙投崖下，留为捷径，不能藉为胜概也。
既饭，复自寺西循崖而去，二里，崖尽而为峡，即仰高亭之上也。
先是余由绝顶经此下，遂从大道入迦叶寺，不及从旁岐东趋罗汉壁，然自迦叶寺回眺崖端，一径如线痕，众窦如云盖，心甚异之，故不惮其晚，以补所未竟。
然其上崖石虽飞嵌空悬，皆如华首之类，无可深入者。
乃返，从西来、碧云二寺前，东过旃檀，仍入狮林，至白云龛下，寻玄明精舍。
误入其旁，又得一龛，则翠月师之庐也。
悉檀法眷。前环疏竹，右结松盖为亭，亦萧雅有致，乃少憩之。
遂还宿莘野楼，已暮矣。
初三日晨起，饭。
荷行李将下悉檀，兰宗来邀，欲竟山中未竟之旨，余乃过其庐，为具盒具餐，遍征山中故迹。
既午，有念诚师造其庐，亦欲邀过一饭。
兰宗乃辍所炊，同余过念诚。
路经珠帘翠壁下，复徙倚久之。
盖兰宗所结庐之东，有石崖傍峡而起，高数十丈，其下嵌壁而入，水自崖外飞悬，垂空洒壁，历乱纵横，皆如明珠贯索。
余因排帘入嵌壁中，外望兰宗诸人，如隔雾牵绡，其前树影花枝，俱飞魂濯魄，极罨映之妙。
崖之西畔，有绿苔上翳，若绚彩铺绒，翠色欲滴，此又化工之点染，非石非岚，另成幻相者也。
崖旁山木合沓，琼枝瑶干，连幄成阴，杂花成彩。
兰宗指一木曰： 此扁树，曾他见乎？ 
盖古木一株，自根横卧丈余，始直耸而起，横卧处不圆而扁，若侧石偃路旁，高三尺，而厚不及尺，余初疑以为石也，至是循视其端，乃信以为树。
盖石借草为色，木借石为形，皆非故质矣。
东半里，饭于念诚庐。
别兰宗，南向下之字曲，半里，又入义轩庐。
义轩，大觉之派，新构静室于此，乃狮林之东南极处也。
其上为念诚庐，最上为大静室，即野愚所栖，是为东支。
莘野楼为西南极处，其上为玄明精舍，最上为体极所构新庐，是为西支。
而珠帘之崖，当峡之中，傍峡者为兰宗庐，其上为隐空庐，最上为念佛堂，即白云师之庐也，是为中支。
其间径转崖分，缀一室即有一室之妙，其盘旋回结，各各成境，正如巨莲一朵，瓣分千片，而片片自成一界，各无欠缺也。
从义轩庐又南向 之 字下，一里余，过天香静室。天香，幻住庵僧也，其年九十，余初上觅莘野庐，首过此问道者。
又南一里，过幻住庵，其西即兰陀寺也，分陇对衡，狮林之水，界于左右，而合于其下焉。
又南下一里余，二水始合，渡之即为大乘庵。
由涧南东向循之，半里，水折而南，复逾涧东南下，一里，过无我、无息二庵。
其下即为小龙潭、五花庵，已在悉檀寺右廓之外，而冈陇间隔。
复逾涧南过迎祥寺，乃东向随涧行，一里，抵寺西虎砂，即前暗中摸索处也。
其支自兰陀南来，至迎祥转而东，横亘于悉檀寺之前，东接内突龙砂兜黑龙潭于内，为悉檀第一重案。
其内则障狮林之水，东向龙潭；其外则界旃檀之水，合于龙潭下流，而脉遂止于此焉。
于是又北逾涧半里，入悉檀寺，与弘辨诸上人相见，若并州故乡焉。
前同莘野乃翁由寺入狮林，寺前杏花初放，各折一枝携之上；既下，则寺前桃亦缤纷，前之杏色愈浅而繁，后之桃靥更新而艳，五日之间，芳菲乃尔。
睹春色之来天地，益感浮云之变古今也。
初四日饭于悉檀，即携杖西过迎祥、石钟二寺。
共二里，于石钟、西竺之前，逾涧而南，即前山所来大道也。
余前自报恩寺后渡溪分道，误循龙潭溪而上，不及过大士阁出此，而行李从此来。
顾仆言大士阁后有瀑甚奇，从此下不远，从之，即逾脊。
脊甚狭而平，脊南即瀑布所下之峡，脊北即石桥所下之涧，脊西自息阴轩来，过此南突而为牟尼庵，尽于大士阁者也。
脊南大路从东南循岭，观瀑亭倚之。
瀑布从西南透峡，玉龙阁跨之。
由观瀑亭对崖瞰瀑布从玉龙阁下隤降，坠崖悬练，深百余丈，直注峡底，峡逼箐深，俯视不能及其麓。
然踞亭俯仰，绝顶浮岚，中悬九天，绝崖隤雪，下嵌九地，兼之霁色澄映，花光浮动，觉此身非复人间，天台石梁，庶几又向昙花亭上来也。
时余神飞玉龙阁，遂不及南下问大士阁之胜，于是仍返脊，南循峡端共一里，陟瀑布之上，登玉龙。
其阁跨瀑布上流，当两山峡口，乃西支与中支二大距凑拍处，水自罗汉华严来，至此隤空下捣。
此一阁正如石梁之横翠，鹊桥之飞空，惜无居人，但觉沓然有花落水流之想。
阁为扬冷然师孔所题，与观瀑亭俱为蒋宾川尔弟所建。
有一碑卧楼板，偃踞而录之。
遂沿中支一里，西上息阴轩。
从其左北逾涧，又北半里，入大觉寺，叩遍周老师。
师为无心法嗣，今年届七十，齿德两高，为山中之耆宿ｑí年高而有道德学问的人。
余前与之期以新旦新年往祝，而狮林迟下，又空手而前，殊觉怏怏。
师留餐于东轩。轩中水由亭沼中射空而上，沼不大，中置一石盆，盆中植一锡管，水自管倒腾空中，其高将三丈，玉痕一缕，自下上喷，随风飞洒，散作空花。
雁宕小龙湫下，昔有双剑泉，其高三尺，但彼则自然石窍，后为人斫窍而水不涌起。
是气泄之验也。余昔候黄石斋于秣陵，见洪武门一肆盒中，亦有水上射，中有一圆物如丸，跳伏其上，其高止三尺，以物色黄君急，不及细勘，当亦此类也。既饭，录碑于西轩。轩中山茶盛开，余前已见之，至是折一技。
别遍周，西半里，过一桥，又北上坡一里，入寂光寺。
寺住持先从遍周东轩同餐，至此未返。
余录碑未竟，瞑色将合，携纸已罄，乃返悉檀。
又从大觉东一探龙华、西竺二寺，日暮不能详也。
