二十五日晓霁。
崔君来候余餐，与之同入市，买琥珀绿虫。
又有顾生者，崔之友也，导往碾玉者家，欲碾翠生石印池杯，不遇，期明晨至。
今命工以白质者为二池，以纯翠者为杯子。
时囊中已无银，以丽江银杯一只，重二两余。
畀顾生易书刀三十柄，余付花工碾石。
是午，工携酒肴酌于北楼，抵晚乃散。
二十七日坐会真楼作记。
二十八日花工以解石来示，二十九日坐会真楼。
与邱生邱，新添人，眇一目，以箕仙行术，前会于腾，先过此。同行。万里知己，得之意外，喜甚，遂同过余寓。
坐久之，余亦随访其寓。
下午乃返。
三十日晨餐后，往拜潘，即造闪知愿。
犹不出，人传先生以腹泻，延入西亭相晤。
余以安仁远来，其素行不凡，且赍有丽江《云中全集》来至，并求收览。
闪公颔之。
余乃出，往安仁寓，促其以集往，而余遂出龙泉门观九龙泉。
龙泉门，城之西南门也，在太保山之南麓。
门外即有涧自西山北夹而出，新城循之而上。
涧之南有山一支，与太保并垂，而易罗池当其东尽处，周回几百亩，东筑堤汇之，水从其西南隅泛池上溢，有亭跨其上，东流入大池。
大池北亦有亭。
池之中，则邓参将子龙所建亭也，以小舟渡游焉。
池之南，分水循山腰南去，东泄为水窦，以下润川田。
凡四十余窦，五里，近胡坟而止焉。
由池西上山，北冈有塔，南冈则寺倚之。
寺后有阁甚钜同 巨 。
阁前南隙地，有花一树甚红，即飞松之桐花也，色与刺桐相似，花状如凌霄而小甚，然花而不实，土人谓之雄树。
既而入城，即登城北，蹑其城侧倚而上。
一里余，过西向一门，塞而不开。
乃转而北又里余，则山东突之坪也。
其西宝盖山穹立甚高，东下而度一脊，其南北甚狭，度而东，铺为平顶，即太保之顶也，旧为寨子城。
胡渊拓而包此顶于内，西抵度脊处而止，亦设门焉；塞而不开，所谓永定、永安二门也。
旧武侯祠在诸葛营，今移于此顶，余入而登其楼，姜按君有诗碑焉。
坪之前有亭踞其东。
由此坠而下，甚峻，半里即下临玉皇阁后，由其西转阁前，而入会真饭焉。
六月初一日憩会真楼。
初二日出东门，溪之自龙泉门灌城而东者，亦透城而出。
度吊桥，遂随之东行田塍中。
十里至河中村，有石桥，北来之水遂分而为二：一由桥而东南注，一绕村而西南曲。
越桥东一里余，则其地中洼而沮洳低沼。
又里余，越冈而东，一里，抵东山之麓。
由岐东北二里，过大官庙。
上山，曲折甚峻，二里余，至哀牢寺。
寺倚层岩下，西南向，其上崖势层叠而起，即哀牢山也。
饭于寺。
由寺后沿崖上，一里转北，行顶崖西，半里转东，行顶崖北，一里转南，行顶崖东。顶崖者，石屏高插峰头，南北起两角而中平。
玉泉二孔在平脊上，孔如二大履ｌǔ麻鞋，并列，中隔寸许，水皆满而不溢，其深尺余，所谓金井也。
今有树碑其上者，大书为 玉泉 。
按玉泉在山下大官庙前，亦两孔，而中出比目鱼，此金井则在山顶，有上下之别，而碑者顾溷ｈùｎ同 混 之，何也？
又一碑树北顶，恶不喜欢哀牢之名，易为 安乐 焉，益无征矣。
南一里至顶。
南一里，东南下。又一里，西南下。
其处石崖层叠，盖西北与哀牢寺平对，俱沿崖而倚者也。
又南下里余，为西来大道，有茅庵三间倚路旁，是为茶庵。
由此东向循峡而入，五里，过一坳。
坳中有庙西向。
东一里，度中洼之客，复东过坳。
又从岭上二里余，盘北突之嘴。
其北峡之底，颇见田形。
于是东南下，二里，越一峡而东，一里，东上冈。
又里余，逾坳东南行，见其东有南北峡，中干无水。
峡东其山亦南北亘，有一二家倚之，是为清水沟。
沟中水不成流，以从峡底东度脉者。
随峡南行一里，复度而东上冈，始望见南壑中洼，其南有峰危耸中立，即笔架山之北峰也；前从水寨西南盘岭时，所望正南有峰双突如马鞍者，即此峰也。
其峰在郡城东南三十余里，即清水西山南下之脉，至此而尽，结为此山，南北横亘，西自郡城望之，四顶分尖，北自此临之，只见北垂一峰如天柱。
从冈上东盘北峰，三里降而下洼，始有小水自北峡下，一里，涉之。
又东循北山一里余，过一脊坳。
又西稍降一里，始见东山渐豁。山冈向东南下，中路因之；又一岐东北分趋瓦渡；又一岐西南下坑，坑中始闻水声。
有三四家倚西山崖下，是为沈家庄，其下有田塍当坑底焉。
已暮，欲投之宿，遂西南下一里余，及坑底。
渡小水，西南半里，投宿村家，暮雨适来。
初三日雨潺潺不止。
饭而登途，稍霁。
复南下坑底，半里，渡坑涧。
复东南上坡，一里余，得北来大路，随之南行冈脊三里。
其冈在垂坞中，遂随之下一里，南行坞中。
其中有小水唧唧，乃穿壑西南，逼近笔架东北之麓，合北来沈庄水，同东而绕于闪太史墓前者也。
路又南一里，逾一小坳。
一里稍下，遂沿坞东行，其坞始豁而东向去，水从其西南濒笔架山之北冈，亦随之东折。
一里余，逾一小冈而下，即闪墓之虎砂也。
北望有茔当中坡之嘴，乃涉壑而登之，即闪太史夫人马氏之冢，太翁所择而窆ｂｉｎ埋葬者，已十余年矣。
其脉西北自昨所度沈家庄东岐之脊东南下，又峙为一巨山下坠。
自西而东者为虎砂，即来道所再逾者；自东而南为龙砂，即庄居外倚者，而穴悬其中，东南向。
外堂即向东之坞，水流横其前，而内堂即涉壑而登者，第少促而峻泻。
当横筑一堤，亘两砂间，而中蓄池水，方成全局。
虎砂上有松一圆独耸，余意亦当去之。
其庄即在龙砂东坡上，又隔一小坞，亦有细流唧唧，南注外堂东下之水。
从墓又东半里，逾小水抵庄。
庄房当村庐之西，其门南向。
前三楹即停太翁之柩者，钥之未启；后为庐居，西三楹差可憩。
时守者他出，止幼童在。
余待久之，欲令其启钥入，叩太翁灵几，不得。
遂从村东问所谓落水坑者，其言或远或近，不可方物。
有指在东北隅者，趋之。
逾冈脊而北，二里余，得一中洼之潭，有水嵌其底，四面皆高，周遭大百亩，而水无从出。
从洼上循其北而东上坡，又里余而得儸儸寨，数十家分踞山头。
其岭亦从北而亘南，东南接天生桥者，为闪庄东障之山。
余时不知其为天生桥，但求落水坑而不得，惟望闪庄正东，其山屏起下陷，如有深穴，意此中必有奇胜，然已随土人之指逾其北矣。
遍叩寨中儸儸，终无解语者。
遂从东岭西南下，仍抵洼潭之东，得南趋之道，乃随之循东岭而南。
二里，见有峡东自屏山下陷处出，峡中无水而水声甚沸。
乃下，见有水西自壑底，反东向腾跃，而不见下流所出，心奇之而不能解。
乃先溯旱峡遵北岭东入，二里抵下陷处，见石崖骈列，中夹平底。
半里，峡分两岐：一北向入者，峡壁双骈而底甚平，中无滴水，如扶堑而入，而竟无路影；一南向入者，东壁甚雄，峡底稍隆起，而水与路影亦俱绝。
路则直东蹑岭而上，余意在穷崖、不在陟岵ｈù有草木的山，乃先趋北向峡中。
底平若嵌，若鸿沟之界，而中俱茅塞，一里未有穷极。
复转，再趋南向峡中，披茅而入。
半里，东崖突耸，路辄缘西崖上。
俯瞰峡中，其南忽平坠而下，深嵌数丈。
东崖特耸之下，有洞岈然，西向而辟于坑底。
路亦从西崖陡下坑中，遂伏莽而入洞。
洞门高数丈，阔止丈余，水痕尚湿，乃自外入洞中者。
时雨甫过，坑源不长，已涸而无流。
入洞二丈，中忽暗然下坠，其深不测。
余乃以石块掷之，久而硿然，若数十丈不止。
然有声如止洞底，有声如投水中，固知其下有水而又不尽水也。
出洞南眺，其坑亦南夹，不知穷极，然或高或洼，底亦无有平准。
乃从旧路北出半里，复随大路行峡底半里，复随北岭小径二里，西抵闻水声处，其坡在闪墓正东。
二里，逾横峡而南，有寨数家，乃西通山窠，南通落水寨总道，大路自山窠走天生桥，出枯柯、顺宁，即从此寨沿南岭而入者。
余时尚不知所入岭即天生桥也，惟亟西下绝壑，视西来腾跃之水。
一里，抵壑之悬绝处，则水忽透石穴下坠。
其石皆磊落倚伏，故水从西来，掏空披障而投之，当亦东合天生桥之下者也。
其水即沈家庄西北岭坳诸水，环闪墓、闪庄之前，又东盘冈嘴，始北曲而东入于此。
此所谓小落水坑也，即土人所谓近者，余求之而不得，不意过而遇之。
时已过午，遂南越一冈，又西下一里，仍南渡其水曲，复西逾坡，一里再至闪庄。
余令顾奴瀹水餐饭。
既毕，而其守者一人归，觅匙钥不得，乃开其外门而拜于庭，始询所为天生桥、落水洞之道。
乃知落水有二洞，小者近，即先所遇者，为本坞之水；大者远，在东南十里之外，乃山窠南道所经，为合郡近城诸流。
又知天生桥非桥也，即大落水洞透穴潜行，而路乃逾山陟之，其山即在正东二里外。
余随其指，先正东寻天生桥。
二里，至横峡南岭之寨，将由南岭大路东入。
再执途人问之，始知即前平底峡中东上之坡，是为天生桥，逾之即为枯柯者。
余乃不复入，将南趋落水寨。
一土人老而解事，知余志在山水，曰： 是将求落水洞，非求落水寨者，此洞非余不能指。
若至落水寨而后回，则迂折多矣。 
遂引余从其寨之后东逾岭。
莽苍无路，姑随之行。
二里，越岭东下，即见一溪西南自落水寨后破石门东出，盘曲北来，至此岭东麓，即捣入峡。
峡东即屏山下陷之南峰，与所逾之岭夹成南北峡。
水从南入峡，悬溜数丈，汇为潭。
东崖忽迸而为门，高十余丈，阔仅数尺，西向峙潭上，水从潭中东捣而入之，其势甚沸。
余从西崖对瞰，其入若饮之入喉，汩汩而进，而不知其中之崆峒作何状也。
余从西崖又缘崖石而北，见峡中水虽东入，而峡犹北通，当即旱峡南或高或洼南出之峡，由此亦可北趋。
峡底西向旱壑洞，固知两洞南北各峙，而同在一峡中，第北无水入而南吸大川耳，其中当无不通，故前投石有水声，而上以桥名也。
从西崖俯瞰久之，仍转南出。
土老翁欲止余宿，余谓日尚高，遂别之，遵南路可以达郡，惟此处犹不得路，盖沿大溪而南，抵西山峡门，即落水寨；西越坡，溯小溪而西上岭，盘笔架山之南，即郡中通枯柯大道。
余乃西从之。
沿坡涉坞，八里抵西坡下，有儸儸寨数家，遂西上坡。
层累而上八里，其山北盘为壑，而南临下嵌之涧，有四五家倚北峡而居，上复成田焉。
又西盘西峰南嘴而上三里，其上甚峻。
又平行峰头二里，余以为此笔架南峰矣，而孰知犹东出之支也，其西复下坠为坑，与笔架尚隔一坞。
乃下涉坑一里，越坑西上，始为笔架南垂。
有数十家即倚南崖而居，是为山窠。
当从投宿，而路从树底行，不辨居址，攀树丛而上，一里遂出村居之后。
意西路可折而转，既抵其西，复无还岐，竟遵大路西北驰。
二里余，下涉一涧，复西北上坡。
二里余，越坡，复下而涉涧。
共三里，又上逾一坡，乃西向平下。
二里出峡门，已暮，从昏黑中峻下二里，西南渡一溪桥，又西北从岐逾坡，昏黑中竟失路迷路。
踯躅二里，得一寨于坡间，是为小寨。
叩居人，停行李于其侧，与牛圈邻，出橐ｔｕó袋子中少米为粥以餐而卧。
初四日其家插秧忙甚，竟不为余炊。
余起问知之，即空腹行，以为去城当不及三十里也。
及西行，复逾坡两重，共八里，有庐倚山西向而居，始下见郡南川子。
又随坡西向平行五里，趋一西下小峡，复上一西突之冈，始逼近西川。
下瞰川中之水，从坡西南环坡足，东南抱流而入峡，坡之南有堰障之，此即清水关沙河诸水，合流而东南至此，将入峡东向而出落水寨者也。
于是东北一里余，下至坡麓。
循嘴北转半里，始舍山而西北行平陆间。
二里，西及大溪，有巨木桥横其上，西渡之。
西北行川间，屡过川中村落，十六里而及城之东南隅。
度小桥，由城南西向行，一里而入南门，始入市食馒面而饱焉。
下午，返会真楼。
