己卯七月初一至初三日抄书麓馆，亦无竟日之晴。
先是俞禹锡有仆还乡，请为余带家报家信。
余念浮沉之身，恐家人已认为无定河边物，若书至家中，知身犹在，又恐身反不在也，乃作书辞告诉之。
至是晚间不眠，仍作一书，拟明日寄之。
初四日送所寄家书至俞馆，而俞往南城吴氏园。
余将返，其童子导余同往。
过南关而西，一里，从南城北入其园。
有池有桥，有亭在池中。
主人年甚少，昆仲二人，一见即留酌亭中。
麟征以乡荐，初作教毗陵，升南部，故与俞遇，今任四川建昌道矣。
初五日又绝粮。
余作中寄潘莲华，复省中吴方生，潘父子以初八日赴公车。
且与潘索粮。不及待，往拜吴氏昆仲，不遇，即乘霁出龙泉门，为乾海子之游。
由九龙池左循北坡西向上，一里，出寺后，南瞰峡中马家园，即前日闪太史宴余其中者，昔为马业，今售闪氏矣。
从此益西向上，一里，瞰其北峡，乃太保新城所环其上者，乃知其西即宝盖山之顶，今循其南冈而上也。
又迤逦上者三里，始随南峡盘坡入。
二里，路北之树木，森郁而上，路南之树木，又森郁而下，各有庄舍于其中。
其北者为薛庄，其南者为马庄，其树皆梨柿诸果。
余夙闻马元中有兄居此，元中嘱余往游，且云： 家兄已相候久矣。 至是问主人，已归城，庄虚无人。
时日甫上午，遂从其后趋干海子道。
其处峰稍南曲，其下峡中有深涧，自西北环夹东出，水声骤沸，即马家园绾九隆南坞之上流也。
此处腾涌涧中，外至坞口，遂伏流不见。
南溢而下泛者，为马园内池；北溢而下泛者，为九隆泉池，皆此水之伏而再出者也。
于是循涧北崖盘坡而上，一里，北折入峡。
二里，稍下就涧行。
其处东西崖石夹峙，水腾跃其中，路随之而上，盖已披宝盖山之西麓矣。
或涉水西，或涉水东，或涉水中而上。
北五里，渐西，其溪分两道来。
由其中蹑岭西北上，始望见由此而北，分峡东下者，为宝盖之脊，又东下而为太保；由此而南，分峡东下者，为九隆南山之脊，又东下为九隆冈。
此其中垂之短支，蹑之迤逦上，五里始西越其脊。
下瞰脊西有峡下绕甚深，水流其中沸甚，此即沙河之上流也。
其西又有山一重横夹之，乃为南下牛角关之脊，而此脊犹东向之旁支也。
循北崖西行三里余，始西南坠壑下。
下又三里余，始抵溪之东岸。
两崖夹溪之石甚突兀，溪流逗石底而下，层叠腾涌，而蒙箐笼罩之，如玉龙踊跃于青丝步障中，《志》所谓溜钟滩，岂即此耶？
路缘东崖下，北溯溪，有小洞倚崖，西瞰溪流。
入坐其间，水乳滴沥，如贯珠下。
出，复北溯溪三里，有木桥跨而西。
度其西上岭，遂与沙河上流别。
三里，登南度之脊。
其脊中低，南北皆高，南即牛角关之脉，北高处为虎坡，乃从西北度脉而来者。
路逆溯之，循北岭东坡而上，又二里，从岭北西向穿坳，是为虎坡。
此坡由北冲东蒲蛮寨岭度脊西南下，绕为北冲南峰，南向逶迤，东坠沙河之源，西环干海子之坞，南过此岭，稍伏而南耸牛角关。
又伏而度脉，分支西北掉尾者，为蒲缥西岭；正支东峙松子山，绕石甸东而南尽于姚关者也。
过坳西即有坑西坠，路循北坡西北行，五里西下，行峡中。
溯流蹑涧，三里，再逾岭。
又三里，出岭西。始见西南下壑稍开，有西峡自北而南，与南峡合而西去，有茅数龛嵌峡底，曰锣鼓寨。
皆儸儸之居。于是盘东坡北向，而转溯西峡之上行。
盖西峡有山自北坳分支南亘，环于东界之西，路由其中直披北坳而入。
三里，涉北来小水，遂西盘其坳脊。
二里，出坳西，其西南盘壑复下开，而路乃北向蹑岭，曲折西北，盘之而升，三里余，登岭头。
盖此岭从虎坡北干海子东分支西突，又西度为大寨西峰，西北横亘于大寨、玛瑙山之间，此其东下之岭也；其北为崇脊，其南为层壑。
遥望数十家倚西亘横峰下，即大寨也。
于是西南盘层壑之上，二里，越冈西下，又二里，西南下至坞间。
涉北来小峡，又西上半里，是为大寨。
所居皆茅，但不架栏，亦儸儸之种。
俗皆勤苦垦山，五鼓辄起，昏黑乃归，所垦皆硗ｑｉāｏ瘠坚硬平瘠之地，仅种燕麦、蒿麦而已，无稻田也。
余初买米装贮，为入山之具，而顾仆竟不之携，至是寨中俱不稻食。
煮大麦为饭，强啮之而卧。
初六日天色阴沉。
饭麦。
由大寨后西涉一小峡，即西上坡。
半里，循西山北向而升。
二里，坡东之峡，骈束如门，门以内水犹南流，而坡峡俱平，遂行峡中。
又北一里，有岐逾西山之脊，是为玛瑙坡道。
余时欲穷干海子，从峡中直北行，径渐翳，水渐缩。
一里，峡中累累为环珠小阜，即度脉而为南亘西山，此其平脊也。
半里过北，即有坑北下。
由坑东循大山西北行，又一里而见西壑下嵌，中圆如围城，而底甚平，即干海子矣。
路从东山西向，环海子之北，一里，乃趁峡下。
东山即虎坡大脊之脉，有岐东向，逾脊为新开青江坝道，入郡为近。
南下半里，抵海子之北，即有泉一圆在北麓间，水淙淙由此成流出。
其东西麓间，俱有茅倚坡临海而居，而西坡为盛。
又半里，循麓而入西麓之茅。
其庐俱横重木于前，出入皆逾之。
其人皆不解汉语，见人辄去。
庐侧小溪之成流者，南流海子中。
海子大可千亩，中皆芜草青青。
下乃草土浮结而成者，亦有溪流贯其间，第但不可耕艺，以其土不贮水。
行者以足撼之，数丈内俱动，牛马之就水草者，只可在涯涘间，当其中央，驻久辄陷不能起，故居庐亦俱濒其四围，只垦坡布麦，而竟无就水为稻畦者。
其东南有峡，乃两山环凑而成，水从此泄，路亦从此达玛瑙山，然不能径海中央而渡，必由西南沿坡湾而去。
于是倚西崖南行一里余，有澄池一圆，在西崖下芜海中，其大径丈余，而圆如镜，澄莹甚深，亦谓之龙潭。
在平芜中而独不为芜翳，又何也？
又南一里，过西南隅茅舍，其庐亦多，有路西北逾山，云通后山去，不知何所。
其南转胁间，有水从石崖下出，流为小溪东注。
余初狎之，欲从芜间涉此水，近水而芜土交陷，四旁摇动，遂复迂陟西湾，盘石崖之上，乃倚南山东向行。
一里余，有岐自东峡上，南逾山脊，为新开道，由此而出烂泥坝者。
余乃随坡而下东峡。
半里，则峡中横木为桥，其下水淙淙，北自海子菰ｇū茭白蒲峡甚逼仄，故一木航之，此水口之最为潆结者。
其水南下，即为玛瑙山后夹中瀑布矣。
度横木东。复上坡，半里，陟其东冈，由脊上东南行。还顾海子之窝，嵌其西北；出峡之水，坠其西南；其下东南坞中，平坠甚深，中夹为箐，丛木重翳，而轰崖倒峡之声不绝。
其前则东西两界山又伸臂交舒，辟峡南去，海子峡桥之水，屡悬崖泻箐中，南下西转而出罗明坝焉。
于是循东山，瞰西峡，东南行一里余，转而南下。
一里，有路逾东岭来，即大寨西来者，随之西南下坡。
半里，忽一庐踞坡，西向而居，其庐虽茅盖，而檐高牖爽，植木环之，不似大寨、海子诸茅舍。
姑入而问其地，则玛瑙山也。
一主人衣冠而出，揖而肃客，则马元康也。
余夙知有玛瑙山，以为杖履所经，亦可一寓目，而不知为马氏之居。
其山皆马氏之业。元康一见即谛视曰： 即徐先生耶？ 
问何以知之。
曰： 吾弟言之。
余望之久矣！ 盖元中应试省中，先以书嘱元康者，乃玛瑙山，而非九隆后之马家庄也。
元康即为投辖比喻殷勤留客，割鸡为黍，见其二子。
深山杳蔼之中，疑无人迹，而有此知己，如遇仙矣！
下午，从庐西下坡峡中，一里转北，下临峡流，上多危崖，藤树倒置，凿崖迸石，则玛瑙嵌其中焉。
其色有白有红，皆不甚大，仅如拳，此其蔓也。
坐玛瑙崖洞间，有覆若堂皇，有深若曲房，其上皆垂于虬枝，倒交横络，但有氤氲之气，已无斧凿之痕，不知其出自人工者。
元康命凿崖工人停捶，而垂箐觅树蛾一筐，乃菌之生于木上者，其色黄白，较木耳则有茎有枝，较鸡葼则非土而木，以是为异物而已。
且谓余曰： 箐中三瀑，以最北者为胜。
为崖崩路绝，俱不得行。
当令仆人停凿芟道，异日乃可梯崖下瞰也。 
因复上坡，至其庐前，乃指点四山，审其形势。
元康瀹茗命醴，备极山家清供，视隔宵麦饭粝口，不谓之仙不可也。
初七日雨。
与元康为橘通 局 ，指围棋中之乐。
棋子出云南，以永昌者为上，而久未见敌手。
元康为此中巨擘形容很在行，堪称第一，能以双先让。余遂对垒者竟日。
初八日晨饭，欲别而雨复至。
主人复投辖布枰。
下午雨霁，同其次君从庐右瞰溪。
悬树下，一里，得古洞，乃旧凿玛瑙而深入者，高四五尺，阔三尺，以巨木为桥圈，支架于下，若桥梁之巩，间尺余，辄支架之。
其入甚深，有木朽而石压者，上透为明洞。
余不入而下，仍悬树，一里坠涧底。
其奔涌之势甚急，而挂瀑处俱在其上下峡中，各不得达，仍攀枝上。
所攀之枝，皆结异形怪果，苔衣雾须，蒙茸于上。
仍二里，还庐舍。
元康更命其仆执殳前驱，令次君督率之，从向来路上。
二里，抵峡口桥东冈，坠崖斩箐，凿级而下。
一里余，凭空及底，则峡中之水，倒侧下坠，两崖紧束之，其势甚壮，黔中白水之倾泻，无此之深；腾阳滴水之悬注，无此之巨。
势既高远，峡复逼仄，荡激怒狂，非复常性，散为碎沫，倒喷满壑，虽在数十丈之上，犹霏霏珠卷霰集。
滇中之瀑，当以此为第一，惜悬之九天，蔽之九渊，千百年莫之一睹，余非元康之力，虽过此无从寓目也。
返元康庐，挑灯夜酌，复为余言此中幽胜。
其前峡下五里，有峡底桥；过之随峡南出，有水帘洞；溯峡北入，即三瀑之下层。
而水帘尤奇，但路閟难觅，明晨同往探之。
此近胜也。
渡上江而西，有石城插天，倚雪山之东，人迹莫到，中夜闻鼓乐声，土人谓之鬼城。
此远胜也。
上江之东，玛瑙之北，山环谷迸，中有悬崖，峰峦倒拔，石洞崡岈，是曰松坡，为其家庄。
其叔玉麓构阁青莲，在石之阿弯曲的角落，其人云亡，而季叔太麓今继栖迟游息，一日当联骑而往。
此中道之胜也。
余闻之，既喜此中之多奇，又喜元康之能悉其奇，而余之得闻此奇也。
地主所在地的主人山灵，一时济美，中夜喜而不寐。
初九日余晨起，欲为上江之游。
元康有二骑，一往前山未归，欲俟明日同行。
余谓游不必骑，亦不必同，惟指示之功，胜于追逐。
余之欲行者，正恐其同，其不欲同者，正虑其骑也。
元康固留。
余曰， 俟返途过此，当再为一日停。 
乃饭而下山。
元康命其幼子为水帘洞导。
于是西下者五里，及峡底，始与峡口桥下下流遇。
盖历三瀑而北迂四窠崖之下，曲而至此，乃平流也，有桥跨其上。
度桥，西北盘右岭之嘴，为烂泥坝道。
从桥左登左坡之半，其上平衍，有水一塘汇冈头，数十家倚南山而居，是为新安哨，与右岭盘坡之道隔峡相对也。
水帘洞在桥西南峡底，倚石岭之麓，幽閟深阻，绝无人行。
初随流觅之，傍右岭西南，行荒棘中，三里，不可得，其水渐且出峡，当前坳尖山之隩即奥矣。
乃复转，回环遍索，得之绝壁下，其去峡底桥不一里也，但无路影，深阻莫辨耳。
其崖南向，前临溪流，削壁层累而上，高数丈。
其上洞门崡岈，重覆叠缀，虽不甚深，而中皆旁通侧透，若飞甍复阁，檐牖相仍。
有水散流于外，垂檐而下，自崖下望之，若溜之分悬，自洞中观之，若帘之外幕， 水帘 之名，最为宛肖。
洞石皆棂柱绸缪，缨幡垂飏，虽浅而得玲珑之致。
但旁无侧路可上，必由垂檐叠覆之级，冒溜冲波，以施攀跻，颇为不便。
若从其侧架梯连栈，穿腋入洞，以睇帘之外垂，只中观其飞洒，而不外受其淋漓，胜更十倍也。
崖间有悬干虬枝，为水所淋滴者，其外皆结肤为石。
盖石膏日久凝胎而成，即片叶丝柯，皆随形逐影，如雪之凝，如冰之裹，小大成象，中边不欹，此又凝雪裹冰，不能若是之匀且肖者。
余于左腋洞外得一垂柯，其大拱把，其长丈余，其中树干已腐，而石肤之结于外者，厚可五分，中空如巨竹之筒而无节，击之声甚清越。
余不能全曳，断其三尺，携之下，并取枝叶之绸缪凝结者减其中，盖叶薄枝细，易于损伤，而筒厚可借以相护，携之甚便也。
水帘之西，又有一旱岩。
其深亦止丈余，而穹覆危崖之下，结体垂象，纷若赘旒，细若刻丝，攒冰镂玉，千萼并头，万蕊簇颖，有大仅如掌，而笋乳纠缠，不下千百者，真刻楮雕棘之所不能及！
余心异之，欲击取而无由，适马郎携斧至，借而击之，以衣下承，得数枝。
取其不损者二枝，并石树之筒，托马郎携归玛瑙山，俟余还取之。
遂仍出桥右，与马郎别。
乃循右坡西上里余，隔溪瞰新安哨而行。
大雨忽来，少憩树下。
又西里余，盘石坡之嘴，转而北行。
盖右坡自四窠崖颉颃西来，至此下坠，而崖石遂出，有若芙蓉，簇萼空中，有若绣屏，叠锦崖畔，不一其态。
北盘三里，又随湾西转，一里余，又北盘其嘴，于是向北下峡中。
盖四窠横亘之峰，至此西坠为壑，其余支又北转而突于外，路下而披其隙也。
二里余，坞底有峡自东北来，遂同盘为洼而西北出。
路乃挟西坡之麓，随之西转，其中沮洳，踔陷深泞，岂烂泥坝之名以此耶？
西北出隘一里，循东坡平行，西瞰坠壑下环，中有村庐一所，是为烂泥坝村。
路从其后分为二岐：一西向下坞，循村而西北者，为上江道；一北向盘坡，转而东北登坳者，为松坡道。
余取道松坡，又直北一里，挟东坡北嘴，盘之东行。
半里，遂东北披峡而上，蹑峻半里，其上峡遂平。
溯之东入，一里，峡西转，半里，越西峡而西北上。
其坡高穹陡削，一里余，盘其东突之崖，又里余，逾其北亘之脊。
由脊东北向随坡一里，路又分岐为二：一直北随脊平行者，横松枝阻绝，以断人行；一转东入腋者，余姑随之。
一里，其坡东垂为脊，稍降而东属崇峰。
此峰高展众山之上，自北而南，东截天半，若屏之独插而起者，其上松罗丛密，异于他山，岂即松坡之主峰耶？
脊间路复两分：一逾脊北去，一随脊东抵崇峰。
乃傍之南下，二里，径渐小而翳。
余初随南下者半里，见壑下盘，绕祟峰南垂而东，不知其壑从何出，知非松坡道，乃仍还至脊，北向行，东截崇峰西坞。
二里，坞北坠峡西下，路从崇峰之西北崖行，盘其湾，越突坡，三里余，西北下峡中。其下甚峻，而路荒径窄，疑非通道。
下二里，有三四人倚北坡而樵，呼讯之，始知去松坡不远，乃西转而就峡平行。
里余，出峡口，其西壑稍开，崇冈散为环阜，见有参差离立之势。
又西下里余，有村庐当中窝而居，村中巨庐，杨氏在北，马氏在南，乃南趋之。
一翁方巾藜杖出迎，为马太麓；元康长郎先已经此，为言及。
翁讶惊讶元康不同来，余为道前意。
翁方瀹茗，而山雨大至。
俟其霁，下午，乃东蹑坡上青莲阁。
阁不大，在石崖之下，玉麓先生所栖真处。
太麓于是日初招一僧止其中，余甫至，太麓即携酒授餐，遂不及览崖间诸胜。
太麓年高有道气。
二子：长读书郡城，元真，次随侍山中，元亮。为余言：其处多岩洞，亦有可深入者二三处，但路未开辟，当披荆入之。
地当山之翠微，深崖坠壑，尚在其下，不觉其为幽閟；乱峰小岫，初环于上，不觉其为孤高。
盖崇山西北之支，分为双臂，中环此窝，南夹为门，水从中出，而高黎贡山又外障之，真栖遁隐居胜地，买山而隐，无过于此。
惟峡中无田，米从麓上尚数里也。
