初十日晨起饭于香山寺，云气勃勃未已，遂别慧庵行，西随龙溪半里，逾其北，即西门外街之尽外也。
又半里，见又一溪反自西来，乃九龙之流散诸田壑，北经西道堂之前东折而来。
龙溪又西流而合，两水合于西街尽处，即从路下北入石穴而注于江。
又半里，过西道堂，又西五里，过前小观还所过石桥架于石壑间者，其水乃小观所出之支也。
过桥，西南有岐，即前小观所来大路，从桥西直行，乃怀远大道也。
直西行又三里，望见西北江流从北山下一曲，盖自郡西来，皆循江南岸行，而江深不可见，至是一曲，始得而见之。
江北岸之山，自宜山之西连峰至此，突而西尽，曰鸡鸣山。
其西之连峰，又从鸡呜后环而去者也。
忆前从小观来，误涉水畦；既得大道后，即涉一石壑，有石架壑上，其下流水潺潺，深不可晰。
又东二里，复过一石壑，其架石亦如之。
今所过止东壑石桥一所，其西壑者，路己出其北，桥应在其南，但桥下北注之水，不知竟从何出，岂亦入穴而不可睹耶？
向疑二桥之水，一为小观，一为九龙，以今观之，当俱为小观，非九龙也。
于是两界石山俱渐转西北。
从中坞行，又十里，有山中峙于两界之间，曰独山，峭削孤耸，亦独秀之流也。
独山南有村数十家，在南山下，曰中火铺。
又西北一里逾土冈，复望见西北大江一曲，自西而东。
又西北一里，直逼南界石山而行。
路北则土阜高下，江北复石峰蜿蜒，路濒南峰，江濒北峰，而上山盘界其间，复不见江焉。
是时山雨大至，如倾盆倒峡，溪流之北入江者，声不绝也。
又五里，两界之中，又起石峰一支，路遂界其北，江遂界其南。
雨虽渐止，而泥滑不堪着足，行甚蹇ｊｉｎ通 艰 也。
又三里，转南界石嘴，有泉一泓，独止石窞间，甚澄碧。
其西有岩北向，前有大石屏门而峙，洞深五丈，中高外閟，后壁如莲花，叶蕊层层相叠，而缀隙扁狭，可窥而不可入焉。
又西北二里，南山后逊外攒，中开一宕北向，数家倚之，曰大峒堡。
入而炊于栏，问： 洞何在？ 
曰： 在南山之背。
从堡后南入峡，尚三四里而至，一曰大洞，一曰天门洞，有楚氓开垦其内焉。 
盖自堡北望之，则南峰回环如玦，人至堡后，又如莲瓣自裂，可披而入也。
过大洞堡，升降陂陀，又十里，逾土山而下，则江流自南而北横天堑焉。
其西岸即为怀远镇。
时随夫挑担不胜重，匍匐不前，待久之而后渡。
江阔半于庆远，乃怀远镇之南江也。
其江自荔波来，至河池州东境为金城江，又南至东江合思恩县西来水，南抵永顺北境入山穴中，暗伏屈曲数里，而东出于永泰里，又东北至中里，经屏风而东，黄村、都田之水入焉。
又东北过此，又北而东五里，则北江自西北来合，前谓自屏风山入穴者，讹也。
屏风未尝流穴中，入穴处在永顺司永泰里之间，土人亦放巨板浮穴中下。
由是观之，永顺司有三大流焉。
其上则滩高水浅，不能上矣。北江通小舟，三四日至中州。
是晚宿怀远镇之保正家，而送夫之取于堡中者，尚在其西土山上。
盖是处民供府县，而军送武差。
十一日晨起，保正以二夫送至安远堡换兵夫，久之后行。
于是石山遥列，或断或续，中俱土山盘错矣。
西北五里，上土山，转而北，已乃复西北升降坡陇，每有小水，皆北流。
共二十里，过中火铺，又西北三里，为谢表堡。
其堡当土山夹中，一阜孤悬，惟前面可上，后乃汇水山谷，浸麓为塘，东西两腋，亦水环之。
堡在山上，数家而已。
候夫久而行。
又北逾一岭，五里，有数十家在东山下，曰旧军。
时已过午，贳酒一壶，酌于路隅石上。
石间有小水乱。
其南一穴伏石窞下，喷流而出，独清洌殊甚。
又西北，坞中皆成平畴，望见西北石山横列于前，共八里，循南界石峰之麓，于是与西北石山又夹而成东西坞。
路由其中，转向西行，逾一横亘土脊，则此小水之分界也。
由此西望，则羊角山湾竖于两界之中，此叱石之最大者也。
又西二里，抵德胜镇之东营。
问韦家山、街南金刚山。
袁家山、街北狮子洞。
莲花塘，诸俱在德胜。
遂散步镇间，还宿于东营。
是日下午已霁，余以为久晴兆；及中夜，雨复作。
十二日晨起，饭毕而雨不止。
令顾奴押营夫担行李，先往德胜西营。
余入德胜东巷门，一里，折而北，半里，抵北山下。
袁家山。过观音庵，不入，由庵左自庵登山。
有洞在山椒山巅也，其门南向，高约五丈，后有巨柱中屏，穿东西隙，俱可入，则稍下而暗。
余先读观音庵碑，云庵后为狮子洞，故知此洞为狮子。
又闻之土人云： 袁家山有洞，深透山后。 
窥此洞深杳，亦必此山。
时洞外雨潺潺，山顶有玉皇阁，欲上索炬入洞，而阁僧适下山，其中无人。
乃令随夫王贵。下观音庵索炬，余持伞登山。
石磴曲缀石崖间，甚峻，数曲而上，则阁上为僧所扃，阁下置薪可为炬。
余亟取之，投崖下。
历崖两层，见两僧在洞口，余疑为上玉皇阁僧也，及至，则随夫亦在焉。
僧乃观音庵者，一曰禅一，一曰映玉，乃奉主僧满室命以茶来迎，且导余入洞者。
遂同之，更取前投崖下薪，多束炬入。
遂由屏柱东隙，又北进数丈，则洞遂高拓，中有擎天柱、犀牛望月、莺嘴、石船诸名状。
更东折数丈，则北面有光熠熠自上倒影，以为此出洞之所也；然东去尚有道杳黑，乃益张炬东觅之，又约五丈而止。
乃仍出北去，向明而投。
抵其下，则悬石巉岨，光透其上，如数月并引。
余疑，将攀石以登，忽有平峡绕其左而转，遂北透出，其门北向，又在前所望透明之下也。
出洞，南向攀丛崖而上，则石萼攒沓，如从莲花族瓣上行，缘透明穴外过，又如垂帘隔幕也。
南向上山顶，遂从玉皇阁后入，则阁僧已归。
登阁凭眺，则德胜千家鳞次，众峰排簇，尽在目中也。
仍从二导僧下山，过狮了洞前，下入观音庵，谢满室而别。
遂出，南半里，过德胜街，其街东西二里余。
街方墟集为市。雨中截街而南，又半里抵韦家山。
从山之西麓攀级而登，崖悬峡转，有树倒垂其上，如虬龙舞空。
上有别柯，从岩门横架巨树之杪，合而为一，同为纠连翔坠之势。
其横架处，独枝体穿漏，効仗耷希频耧纬芍摺？
岩门在上下削崖间，其门西向，前瞰树杪，就隘为门。
前有小台，石横卧崖端，若栏之护险。
再上，有观音阁当洞门。
由其右入洞，洞分两支：一从阁后东向入，转而南，遂暗，秉炬穷之，五丈而止，无他窦也；一从阁西东向入，下一级，转而北，亦暗，秉炬穷之，十丈而止，亦无他窦也。
大抵此洞虽嵌空，而实无深入处，不若狮子洞之直透山后。
然狮子胜在中通，而此洞胜在外嵌，凭虚临深，上下削崖，离披掩映，此为胜绝矣。
观音阁之左为僧卧龛，上下皆峭岩，僧以竹扉外障；而南尽处余隙丈余，亦若台榭空悬，僧亦将并障。
余劝其横木于前，栏而不障以临眺，僧从之。
此僧本停锡未几，传闻此洞亦深透于后，正欲一穷，余以钱畀之，令多置火炬以从，其僧欣然。
时有广东客二人闻之，亦追随入。
及入而遍索，竟无深透之穴，乃止。
洞门下悬级之端，亦有一门，入之深不过四丈，而又甚狭，遂下山，山下雨犹潺潺也。
向有二府，今裁革，以河池州同摄镇事。又一里，出德胜西街门，又西一里，有营在路北，是为德胜营。
往问行李，又挑而送至河池所矣。
仍出至大路，稍西，遂从岐南过一小溪。
半里，平原中乱石丛簇，中有潴水一泓，石尖之上，亦有跨树盘络，如香山寺前状。
潭西又有一石峡，内亦潴水，想下与潭通。
其上则石分峡转，不一其胜也。
其南有石独高而巨，僧结茅于上，是为莲花庵，亦如香山寺前之梵室。
但僧就峡壁间畜猪聚秽，不免唐突冒犯灵区耳。
峡水之西，又有古庙三楹，扃而无人。
前有庵已半圮，有木几、巨凳满其内，而竟无栖守。
石虚云冷，为之怃然，乃返。
北出大路，又西过一石梁，其下水颇小，自北而南，又东环莲花庵之东，又西绕其前而南去，此乃南入南江之流也。
所有砖城，中开四门，而所署倾尽，居舍无几，则戊午岁凶，为寇所焚劫，荡为草莽也。
德胜镇皆客民，雇东兰、那地土兵守御，得保无虞；而此城军士，反不能御而受燹。
担停于所西军舍，秽陋不堪。
乃易衣履至东街叩杜实徵，不在舍。
返寓，之东门，实徵引至其书室，则所土阜上福山庵后楹也。
庵僧穷甚，无薪以炊，仍炊于军家军户人家，移食于庵，并行李移入。
下午，令顾仆及随夫以书及军符白告知管所挥使刘君，适他出，抵暮归曰： 当即奉叩，以晚，须凌晨至也。 
所城与所后福山寺，皆永乐中中使雷春所创，乃往孟英山开矿者。
今年春，郡遣戚指挥往其州，与之调解，三弟得不死，而四弟之在上司者，犹各眈眈也。下司路不通；与荔波行，路近而山险，瑶僮时出没。
思恩西界有河背岭，极高峻，为畏途，竟日无人，西抵茅滥而后入荔波境，始可起夫去。
但此路须众人，乃行。 先是，戚指挥以护送牌惠余，曰： 如由荔波，令目军房玉洁送。 盖荔波诸土蛮素慑服于戚，而房乃其影，尝包送客货往来。
刘君命房至，亲谕之送，房唯唯，而实无行意，将以索重贿也。
从署中望北山岩，如屏端嵌一粟。
既出欲游北山，有王君以柬来拜，名冕，号宪周。且为刘君致留款意。
已刘君以柬来招，余乃不游北岩而酌于刘署。
同酌者为王宪周、杜实徵及实徵之兄杜体乾，皆河池所学生也。
曾生独后至。
席间实徵言其岳陈梦熊将往南丹，曰： 此地独岧夫难，若同之行，当无宵人之儆。 
刘君命童子往招之，不至。
余持两端，心惑焉。
十四日以月忌一种不吉利的日子：初五，十四，二十三，姑缓陈君行。余卜之，则南丹吉而荔波有阻。
及再占，又取荔波。
余惑终不解。
乃出北门，为北山之游。
北山者，在城北一里余；拾级而上者，亦几一里。
削崖三层，而置佛宇于二层之上、上层之下。
出北门，先由平壑行，不半里，有乱石耸立路隅，为门为标，为屏为梁，为笋为芝，奇秀不一，更巧于莲花塘、香山寺者。
又北几一里，北向陟山，危磴倚云崖而上，曲折亦几一里。
进隘门，有殿宇三楹，僧以索食先下掩其扉，自下望之，以为不得入矣，及排之，则掩而不扃也。
入其中，上扁为 云深阁 ，右扁有记一篇，乃春元即 春闱 贡士第一名董其英者，即所中人。言尝读书此中，觅阁东音石，为置茅亭。
今从庵来，觅亭址，不可得。
而庵之西，凌削崖而去，上下皆绝壁，而丝路若痕。
已从绝壁下汇水一坎，乃凿堰而壅，壅者有滴沥，从倒崖垂下汇之，以供晨夕而已。
庵无他奇异，惟临深凭远，眺擥甚遥。
南望多灵山在第二重石峰之外，正当庵前；西之羊角山，东之韦家山，则庵下东西两标也。
徙倚久之，仍下山至所城北门外，东循大路行。
已岐而东北，共一里，入寿山寺。
乱石一区，水纵横汇其中，从石巅构室三四处，以奉神佛，高下不一。
先从石端得室一楹，中置金仙。
其西则石隙南北横坠，澄流潴焉，若鸿沟之界者。
以石板为桥，渡而西，有侧石一队，亦南北屏列，其上下有穴如门。
又穿而西，有庵北向，前汇为塘，亦石所拥而成者。
庵后耸石独高，上有室三楹，中置一像，衣冠伟然，一老人指为张总爷，而所中诸生皆谓之文昌像。
余于福山寺阅《河阳八景诗》，有征蛮将军张澡《跋》，谓得之寿山藓石间，乃万历戊子阅师过此，则此像为张君无疑。
以无文记，后生莫识，遂以文昌事之，而不知为张也。
凭吊既久，西南一里，入所城东门，返福山寓。
令奴子买盐觅夫于德胜，为明日行计。
余作记寓中。
已而杜实徵同其岳陈生至，为余觅夫，汝明日同为南丹行。
是日午后霁，至晚而碧空如洗，冰轮东上，神思跃然。
