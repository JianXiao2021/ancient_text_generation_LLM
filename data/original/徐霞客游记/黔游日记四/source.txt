十八日辞自然师下山。
一里半，抵山麓。
苗蛮伏莽可虑。不若西北由东基出平坝抵普安，多行四十里，而地僻苗驯，可免意外。 余思由两顺亦须三日行，走平坝路迂而行多，亦三日可达普安，遂不西行而北逾岭，其岭即白云山之西垂也。
共一里，越其北，有坞东北向；东南界即白云后龙潭之后，西北界即南岭所环，转北而东，属于龙潭东峰之下者；其中平坞一壑，南北长二里，水亦中洼下坠，两旁多犁为田，是名八垒。
北竟坞中，乃北逾石岭。
共半里下，北度独木桥，有坞自东北向西南，是为干沟，横渡之。
北上半里，是为土地关。
下关半里，凿石坎停细流一盂，曰 一碗水 ，行者以口就而啜之。
又西向一里半，出峡；由其北循山东北转，为水车坝道。
由其西截坞直行，一里半，有村在北山下，是为谷精。
从村西转，又截坞而下，一里，转入山峡，有溪自西南而北，即从北峡转而东去，是水车坝之上流也；其流自广顺州东北老龙南谷来者。
渡之，又西越山坡，旋下，溯西来小流入；其流东注南来大溪，即同之直向东去。
路溯溪南，山峡逼仄，时攀石上下，二里余，乃西渡此水。
从其北西向又半里，其北削崖高穹，有洞上缀，其门南向，遂从其下西逾坳。
坳间石骨棱厉。
逼属南山，回视前溪在其下，不知从何而出，当亦透穴之流也。
先是自然谓余，此间如马铃堡诸水，多从山穴出，即水车坝水亦流自穴中者，不知即指此水，抑谓南来大溪也。
逾坳西稍下，约一里，有路交为 十 字：其南北皆从山岭上下，有石蹬逶迤悠长而曲折，乃广顺达贵省道也；其东西即逾坳而西下峡中者。
从峡西下半里，又闻水声潺潺，有水深自坑底东注坳下，信乎即坳东透穴之水矣。
溯之，山坞复开，有村在西山下，是为东基下寨。
从其前转而东北，则下寨山之北突也。
循之一里，又西北转，则西界山纯削为石，而东界则土脊迤逦ｙíｌì曲折连绵。又北二里，有村当北冈之上，是为东基上寨。
寨中悬小支尽处，皆瓦房鳞次，非他苗寨所及。
由寨西北向半里，有泉飞流注腋间，中寨东而出，寨当其中。
小支左右，皆祟冈峻峡。
寨后复环一坞，良畴层倚焉，皆此泉之所润，而透于东坳之下者也。
蜿蜒上跻者一里，从岭上复北逾顶者半里，下至坞中。
望北峰夹立甚高，其下有坞自西北来者，即上寨后注腋之水，从水车坝而南去者也；其下有坞向东北坠音，即坞中东分之水，从华仡佬桥而北出者也。
其坞甚平，中犁为田。
从田塍北上，又东北升岭，半里，逾峰头而饭。
于是北望遥山，开伏数里外，石峰屏列，俱不能与此山并峻矣。
北下甚坦，半里，路分两岐：一从东北行者，从黄泥堡、天生桥而达省；一从西北行者，为野鸭塘出平坝道。
遂从西北下山，一里，抵山下。
沿坡陀西行，渐有小水，俱从东北去。
二里，复溯水入峡，一里，复陟岭而上，又二里，遂西过野鸭塘。
有堡数十家在南山下，其前有塘潴水，直逼北山，然东西皆高，不知从何而泄。即所谓野鸭塘是也。
绕堡前西南行半里，望西北山崖间有洞高穹，其前陇复有洞伏于下，乃呼担夫少停行李路隅，余独从西岭横陟之。
半里，遂陟下洞之上。
陇不甚高，然四面皆悬削不可下。
复稍西，下山麓东向行，遂得下洞。
洞门南向，门中稍洼；其左透崖东出，另辟一门，门东北向，其后旋壑下陷，四面宽圆，虽洼而不暗。
既上，遂透东门而出。
稍下，从峡中四陟上洞。
洞门东向，前有垒石为垣，后亦中洼而下，然不甚深，其上悬崖虽高，中扃之玲珑，乳柱之夭矫，反不若下洞也。
既出，复从峡中下，转前陇之嘴而西，又经下洞前，则前麓皆水草沮洳ｊūｒù低湿之地，东与野塘相连，而此即其上流也。
忽闻水声潺潺，自下洞前石根透出，历沮洳之坞，而东潴于野塘者也。
又从西岭下半里，仍抵路隅，呼担与顾奴，遂西缘山坳行。
西望三峰攒列，外又有峰绕之，心以为异。
又西四里，有寨在南山下，又绕其前，循之左转。
西南半里，又逾一坳，于是西行峡中。
其峡南北两界，排闼冲开门户而前。
北即所望三峰攒列者，但在其内，下望反不可见；南则有崖高削，上有一石倒垂，石色独白，而状如羊，是为羊吊崖。
逾坳至此，又一里矣。
其北崖中断，忽露顶上之峰。盘穹矗竖意即回环高峻又挺拔陡峭，是为唐帽山；盖即前望三峰，至是又转形变象耳。
按志，唐帽在省城南八十里，天生桥在金筑司北三十里。
今天生桥在唐帽东北三十里，是天生桥去省反近，而唐帽反远，不知当时何以分界也？
自然言建文君先驻唐帽，后驻白云；志言其处可以避兵，亦幽閟之区矣。
又西一里余，有峡南向下，是为猪槽堡。
路直西逾小脊而下，三里，则坞开南北，路交 十 字于中，乃横截之，渡一小水。
半里，有堡在西山上，曰柳家堡。
又北半里，又有堡在北陇上。
于是循其右，复西上岭。
一里，将及岭坳，有泉淙淙自土穴出，其色乳白，浑而不清。
逾岭下，共二里，复坞开南北，仍横截之。
有涧在坞中，其水甚小，潴而不流，似亦北去者。
又西一里，复上岭。
其岭南北石峰骈夹，中通一坳，甚逼。
一里，越坳而西，见西壑中堰水满坡，始以为东出，而实不流之波也。
循之又西一里，则大坞扩然西去，陂堰横障而北。
又北循之，有村在北山之嘴，曰狗场堡，乃汤吏部之佃苗也。
村西平畴一坞，为膏腴之壤。
欲投之宿，村人弗纳，曰： 西去二里有村，亦汤氏佃丁，其中可宿。 
乃复西循平畴北陇行。
一里余，有石峰界平坞中，削骨擎空，亦独秀之峭而险者。
透北峡而西，又半里，复得一村，入叩之，其人闭户遁去。
又西得一堡，强入其中，茅茨茅草盖的屋陋甚，而卧处与猪畜同秽。
盖此地皆苗熟者，虽为佃丁，而习甚鄙，令人反忆土蛮竹栏为上乘耳。
十九日昧爽，促苗起作饭。
忽担人亦呼之，余心以为异，谓从来懒不肯起，今何以人呼亦呼也？
盖此人名王贵，为靖州太阳坪人。
先自三里抵蓝涧，彼同数人自后尾至，告曰： 余侪我辈欲往庆远，苦此路不通，迂路又太远，闻参府以兵送行，故特来附带。 
余纳而怜之，途中即以供应共给之。
及抵庆远，彼已去。
及游南山，复遇之，遂日日来候余，愿随往滇中。
余思自庆抵南丹，有夫可送，至贵州界，恐无负担，欲纳其一人。因与之约曰： 余此地尚无所用汝，然既随余，亦每日予工价一分。
若遇负担处，每日与工价三分半。 
彼欲以二人从。
后闻其侪在南山洞中，以絮塞牧牛童子口，余心疑之。而王贵来言，诱童子非伊，乃同行者，彼已另居于庆。
已请独从。
后至麻哈，遂渐傲慢，以凳伤予足。
及抵贵州，见余欲另觅夫，复作悔过状，甚堪怜，余复用之。
至是早起，复不见，观余所藏路费，亦竟窃之去矣。
自余行蛮洞中，以数金藏盐筒中，不意日久为彼所窥，乃不失于蛮烟虺毒虺音ｈｕǐ原意为毒蛇。此处引申指此地人心之歹毒之区，而失之就坦遵途之日，徒有怅怅而已。
既明，担夫窃资已去，无可奈何。
求苗子送出平坝，不及三十里，索价甚贵，已而竟遁ｄùｎ逃去不肯出，盖苗习素不送客。
予求之他苗，其人曰： 彼好意宿汝，奈何以担累之？
须自负去。
二三里抵九家堡，即有送者。 遍求之，其语皆然。
余无可奈何，饭而束担，与顾仆共抬而前行。
由狗场西苗堡截坞堰南过，一里，逾岭西下，又过一苗堡，益转而南，又逾一岭。
半里，乃由岭头从岐路北向入坞，路小山寂。
一里，乃西向下。
半里，有溪汪然自南而北，始为脊北第一流，乃北合洛阳桥下水，东经威清而下乌江者。
溪上旧有石桥，已圮；其东半涉水而渡；其西半是为九家堡，乃苗之熟者也。
至是已近午矣，始雇得一夫，担而行。
复西北上陇，六里，有村在西山下，曰二家堡。
从其东盘山嘴而北，北界山远辟旷然，直东遥见高峰在四十里外者，即志所云马鞍山，威清之山也。
路复循南山之北，西向入峡。
二里出峡，有村在南山下，曰江清。
其处山坞大开，平畴中拓，东有石峰离立，即与南山夹而为所从之峡者出。
由村东北向抵二石峰下。
其峰兀突，南面削崖回裂而无深洞；西面有洞在峰半，其门西向。
亟令苗子停担峰下。
余先探其南面，无岩可入，惟西南峰下细流汩汩，向麓下窍中出，遂从其上跻入洞，洞顶甚平，间有乳柱下垂，若帷带飘摇。
其内分为三层。
外层即洞门之前，旷若堂皇，中有圆石，如堆旋而成者。
四五丈之内，即陷空而下。
其下亦平整圆拓，深约丈五，而大倍之。
从其上下瞰，亦颇光明，盖洞门之光，既从上倒下，而其底北裂成隙，亦透明于外，似可挨入而未及也。
是为下层。
下层之东，其上复深入成洞，与外层对，第为下陷所隔，不能竟达。
由外层南壁攀崖而上，东透入腋，列柱如门，颇觉幽暗，而玲珑嵌空，诡态百出。
披窍北下，遂达中层，则外层之光，仍中射而入。
其内千柱缤纷，万窍灵幻，左入甚深，而窈窕莫穷，前临下层，如在楼阁，亦贵竹中所仅见者。
方攀陟不能去，而苗夫在下呼促不己，乃出洞而下。
从洞前北行，升陟塍陇二里，有大溪自西而东，溯之西行。
有桥十余巩横跨其上，是为洛阳桥，乃新构而成者。
桥下流甚大，自安顺州北流至此，曲而东注威清，又北合陆广，志所谓的澄河是矣。
度桥北，又溯流而西，抵水之北来东折处，遂从岐北向溯小溪行。
始由溪东，已涉堰由溪西，已复西北逾冈，五里，抵铜鼓山。
其处山坞南辟，北界石峰耸立，皆有洞，或高或下，随峰而出。
西界则遥山自北而南，蜿蜒如屏，连裂三洞，其门皆东向，而南偏者最高敞。
其前有数十家当其下，即钢鼓寨也，是洞名铜鼓洞。
按志，铜鼓山在威清西四十五里，以方隅道里计之，似即此山；然其地去平坝仅五里，不平坝而威清，何也？
其洞高悬峻裂，内入不甚深，而前多突耸之石，环牖即窗户分门，反觉窈窕。
其右重壁之上，圆穴一规，北向高穹。
攀崖登之，其中上盘空顶，下坠深阱，土人架木铺竹为垫，俨然层阁。
顶东另透明窗，阱内复有穴自下层出入，土人置扉穴前，晚则驱牛马数十头藏其中。
正岩之后，有裂窍西南人，滴沥垂其内不绝，渐转渐隘而暗，似向无入者，乃出。
时有一老者，侯余洞前。
余欲并探北偏中洞，老者曰： 北洞浅，不足观。
有南洞在高崖上，且大路所由，可一登之。 乃循洞麓西转，不数十步，则峰南果有洞出崖端，其门南向，其下依崖而居者，犹环之为庐。
乃从庐后跻级上。
洞门悬嵌弥高，前垒石为垣，若难堞形，内深五丈余，而无悬突之石，扩然高朗。
其后洼陷而下者一二丈，然俱面阳而燥，土人置廪米仓盈其间，其左腋裂窍北下，渐下渐狭而卑越下越窄越低，土人曰与东洞通，想即垂沥不绝处也，亦以黑暗不暇入。
时顾仆与苗子担前行已久，余恐其不之待，遂下山。
循麓西上，半里，逾坳，则顾仆与苗夫犹待于此。
其坳当西界蜿蜒屏列之中，脊不甚高，而石骨棱棱，两旁骈峙甚逼。
过隘，西下坞中洼，其西复有坳环属，盖南北夹起危峰，而东西又两脊如属垣。
洼中有小水，牧者浸牛满其中。
度洼半里，又逾脊西下约一里，有岐直下西坞者，通平坝南上之道；循岭北越岭角者，为往平坝道。
乃西北上岭者一里，逾岭角而北。
又北下者一里，又逾岭西北一里，与大道值相逢。
循大道稍北，遂西度田塍，共半里，逾小桥，入平坝东门。
半里，转而南，乃停担肆中。
是晚觅得安庄夫，市小鲫佐酒。
时方过午，坐肆楼作记。
平坝在东西两山夹间，而城倚西山麓。
城不甚雄峻，而中街市人颇集，鱼肉不乏。
出西门数里有圣泉，亦时涸时溢，以迂道不及往。
