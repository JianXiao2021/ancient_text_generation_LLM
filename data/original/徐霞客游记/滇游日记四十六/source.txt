初十日晨起，问沈翁，犹未归。
兰宗具饭，更作饼食。
余取纸为狮林四奇诗畀之。
水帘、翠壁、侧树、灵泉。
见顾仆不至，余疑而问之。兰宗曰： 彼知君即下，何以复上？ 而余心犹怏怏不释，待沈翁不至，即辞兰宗下。
才下，见一僧仓皇至，兰宗尚随行，讯其来何以故。
曰： 悉檀长老命来候相公者。 
余知仆逋ｂū逃亡矣。
再讯之。曰： 长老见尊使负包囊往大理，询和光，疑其未奉相公命，故使余来告。 
余固知其逃也，非往大理也。
遂别兰宗，同僧亟下。
五里，过兰那寺前幻住庵东，又下三里，过东西两涧会处，抵悉檀，已午。
启箧而现，所有尽去。
体极、弘辨欲为余急发二寺僧往追，余止之，谓： 追或不能及。
及亦不能强之必来。
亦听其去而已矣。 
但离乡三载，一主一仆，形影相依，一旦弃余于万里之外，何其忍也！
十一日余心忡忡。
又云，象之极大而肥者乃有之，百千中不能得一，其象亦象中之王也。
坐楼前池上征迦叶事，取《藏经》中与鸡山相涉者，摘一二段录之。始知《经》言 迦叶守衣入定，有四石山来合 ，即其事也，亦未尝有鸡足名。
又知迦叶亦有三，惟迦叶波名为摩诃迦叶。
 摩诃 ，大也，余皆小迦叶耳。
是晚，鹤庆史仲自省来。
史乃公子，省试下第未通过归，登山自遣。十二日妙行来，约余往游华严，谓华严有老僧野池，乃月轮之徒，不可不一晤，向以坐关龛中，以未接颜色为怅。
昔余以岁首过华严，其徒俱出，无从物色。
余时时悼月公无后，至是而知尚有人，亟饭而行。
和光亦从。
西一里，逾东中界溪，即为迎祥寺，于是涉中支界矣。
又一里余，南逾锁水阁下流水登坡，于是涉中支脊矣。
西北溯脊一里，过息阴轩。
又循瀑布上流，西北行里余，渡北来之溪，于是去中支涉西支界矣。
又北里余，西涉一峡溪，再上一西来小支之嘴，登之西北行。
一里，又西度亭桥，桥下水为华严前界水，上下俱有桥，而此其下流之渡桥。
内峡中有池一圆，近流水而不混，亦龙潭类也。
由溪南向西北行，于是涉西支脊矣。
半里，乃入华严寺。
寺东向，踞西支大脊之北，创自月潭，以其为南京人，又称为南京庵。
至月轮而光大之，为鸡山首刹，慈圣太后赐《藏》贮之。
后毁于火，野池复建，规模虽存，而《法藏》不可复矣。
野池年七十余，历侍山中诸名宿，今老而不忘先德，以少未参学，掩关静阅，孜孜不倦，亦可取也。
闻余有修葺《鸡山志》之意，以所录《清凉通传》假余，其意亦善。
下午将别，史君闻余在，亦追随至。
余恐归途已晚，遂别之，从别路先返，以史有舆骑也。
出寺，西北由上流渡桥，四里，连东北逾三涧，而至其东界之支，即圣峰、燃灯之支垂也。
又一里，东下至其尽处，有寺中悬，是为天竺寺。
其北涧自仰高亭峡中下，其南涧又从西支东谷屡坠而下者，夹圣峰之支，东尽于此。
王十岳《游纪》以圣峰为中支，误矣。
由其垂度北峡小桥，于是又涉中支之西界。
循北麓而东，半里，两过南下小水，乃首传寺前左右流也。
其南峡中始辟为畦，有庐中央，是为大觉菜圃。
从其左北转，半里，逾支脊，连横过法华、千佛、灵源三庵，是皆中脊下垂处。
半里，北逾锁水阁下流，即大觉寺矣，仍东随大路一里，过西竺寺前，上圆通庵，观 灯笼花树 。
其树叶细如豆瓣，根大如匏瓠，花开大如山茱萸，中红而尖，蒂俱绿，似灯垂垂。
余从永昌刘馆见其树，末见其花也。
此庵为妙行旧居，留瀹茗乃去。
一里，由迎祥寺北渡涧，仍去中界而入东支界。
溯水而北，过龙泉庵、五华庵。
五华今名小龙潭，乃悉檀大龙潭之上流。大龙潭已涸为深壑，乃小龙潭犹汇为下流。
余屡欲探之，至是强二僧索之五华后坡。
见水流淙淙，分注悉檀右，而坡道上跻，不见其处。
二僧以日暮劝返，比还，寺门且闭矣。
是夜，与史君对谈复吾斋头。
史君留心渊岳，谈大脊自其郡西金凤哨岭南过海东，自五龙坝、水目寺、水盘铺，过易门、昆阳之南，而包省会者，甚悉。
且言九鼎山前梁王山西腋之溪，乃直南而下白崖、迷渡者，其溪名山溪。
后人分凿其峡，引之洱海，则此溪又一水两分矣。
果尔，则清华洞之脉，又自梁王东转南下，而今凿断之者。
余初谓其脊自九鼎西坠，若果有南下白崖之溪，则前之所拟，不大误战？
目前之脉，经杖履之下如此，故知讲求不可乏人也。
史君谓生平好搜访山脉，每被人晒ｓｈěｎ，讥笑，不敢语人，邂逅遇余，其心大快。
然余亦搜访此脊，几四十年，至此而后尽，又至此而遇一同心者，亦奇矣。
夜月甚明，碧宇如洗，心骨俱彻！
十三日史君为悉檀书巨扁同 匾 ，盖此君夙以临池书法擅名者，而诗亦不俗。
复相与剧谈。
既午，舆人催就道，史恳余同游九重崖，横狮林、旃擅而西，宿罗汉壁，明日同一登绝顶作别。
余从之。
遂由悉檀东上坡，半里，过天池静室，六里而过河南止足师静室。
更北上里余，直蹑危崖下，是为德充静室。
德充为复吾高足，复吾与史君有乡曲之好，故令其徒引游此室，而自从西路上罗汉壁，具饭于西来寺，以为下榻地。
此室当九重崖之中，为九重崖最高处，室乃新构而洁，其后危岩之半，有洞中悬，可缘木而上。
余昔闻之，不意追随，首及于此。
余仰眺丛木森霄，其上似有洞门仿佛。
时史君方停憩不前，余即蹑险以登。
初虽无径，既得引水之木，随之西行，半里，又仰眺洞当在上，复蹑险以登。
初亦无径，半里，既抵岩下，见一木倚崖直立，少斫级痕以受趾，遂揉木升崖。
凡数悬其级，始及木端，而石级亦如之，皆危甚。
足之力半寄于手，手之力亦半无所寄，所谓凭虚御风，而实凭无所凭，御无所御也。
洞门正南向，上下皆削壁，中嵌一门，高丈五，阔与深亦如之，而旁无余隙。
中有水自顶飞洒，贮之可供一人餐，憩之亦仅受一人榻，第无余隙，恐不免风雨之逼。
然临之无前，近则香木坪之岭已伏于下，远则五龙坝之障正横于南，排沙、观音箐诸山层层中错，各献其底里深藏不易显现的地方而无余蕴焉。
久之，闻室中呼声，乃下。
又随引水木而东过一栈，观水所出处，乃一巨石下。
甫出，即刳木引之西注，此最上层之水也；其下一二丈，又出一水，则复吾之徒引入静室；其下又出一水，则一衲轩引之。
连出三级，皆一峡坳，虽穴异而脉必潜通，其旁分而支引者，举岩中皆藉之矣。
既下室中，啜茶果，复继以饼饵，乃随下层引水之木，西一里入一衲轩。
延眺久之，又茶而行。
西一里，过向所从登顶之坡。
横而西，路渐隘，或盘坡嘴，或过峡坳，皆乱砾垂脊，而中无滴水，故其地不能结庐，遂成莽径。
二里余，峡拗中有一巨木，横偃若桥。
又西二里，乃践坡转嘴而上，过野愚静室。
又半里，上至白云静室。
白云固留，以日暮而去，白云随过体极静室而别。
西半里，过一宗静室。
傍水又蹑坡半里，逾望台南突之脊，于是瞑色已来，月光渐耀。
里余，两过望台西坳之水，又一里，南盘旃檀岭，乃西过罗汉壁东垂，皆乘月而行也。
又稍盘嘴而上半里，是为慧心静室，此幻空碧云寺前南突之坡也。
余昔与慧心别于会灯寺，访之不值，今已半载余，乃乘月叩扉。
出茗酌于月下，甚适。
此地去复吾先期下榻处尚三里，而由此西下度管，暗不可行，慧心乃曳杖为指迷。
半里，度而上，又半里，登坡，与碧云大路合，见月复如前，慧心乃别去。
又西一里，过一静室，乃盘嘴北向蹑坡，则复吾使人遍呼山头矣。
又一里，入西来寺。
寺僧明空他出，其弟三空，余向所就餐者，闻之，自其静庐来迎。
复吾知吾辈喜粥，为炊粥以供。
久不得此，且当行陟之后，吸之明月之中，不啻仙掌金茎矣。
十四日三空先具小食，馒后继以黄黍之糕，乃小米所蒸，而柔软更胜于糯粉者。
乳酪、椒油、葼油、梅醋，杂沓而陈，不丰而有风致。
盖史君乃厥兄明空有约而来。
