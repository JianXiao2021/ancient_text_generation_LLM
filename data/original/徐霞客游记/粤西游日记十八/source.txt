十八日，晨餐后放舟。十里，石狗湾。
有小山在江左，江稍曲而东北。
小山之东为龙船山，又西南为夹道双山，此北门陆路所出也。
由石狗湾五里，为油闸，江始转而东。
又东北十里为罗沟。
向正东行者五里，始转而南，十里为山门冲，即昔日洛容来渡江处也。
江东为南寨山江西岸为马鹿堡。
又南十里为罗峒。
前有山突兀，坪中有罅南裂，上连下透。
其巅又有一圆石突缀于上，若一僧倚崖南向，肩与崖齐，而上路其头颅，下透其腰背。
余昔在罗山南已东望而见之，今复西眺，盖水陆兼收之矣。
又南五里，诸峰森丛江右，石崖回亘，亦犹山门之列于江左者，而其上复有石森列，若立而伛偻，若坐而箕踞者。
舟人谓此处有 八仙对奕 ，岂即此耶？
至此江稍转西南，其东岸有聚落日鸡腊，乃柳州东南陆路大道也。
道侧有溪自西来人，于是舟转东行。
五里，转而南，有崖悬突江左，层累叠嵌，眺其东，有尖峰弯竖，形若牛角。
既而东转五里，江北聚落出焉，名曰犁冲。
盖山脉北自牛角尖直下，江流环其三面，中成盘涯，若犁之尖，故名。
忽转而北，又五里，直抵牛角山下。
复转东去。北山松桧森然，名曰罗坟。
遥闻滩声如雷，久之始至，则悬流回瀑，一泻数里，是曰横旋滩。
自犁冲北转至此，破壁而出，建瓴而下，又共五里矣。
东南下滩五里，山渐开伏，又十里，稍折而东北，又东十里，三江口。
洛青自东北来注，有聚落在柳江北、洛青西，昔有巡司并驿，今移霣江矣。
时日已西衔山半，遂泊。
十九日，舟人因蚊蚋甚多，乘月放舟中流，听其随波去。
五鼓抵宾江，市聚在东岸，其上连室颇盛，其下复有滩。
下滩，舟稍泊，既曙乃行。
二十里，象州，在江东岩。自犁冲来，石山渐隐，土山渐开，唯宾江之下有崖特立江左，江转而西，山形下削上突，岂即《志》所谓 象台 耶？
象州城在江东岸，濒江岸颇高，西门城垣因之，州即在其内。
州廨内外，多茅舍萧条，其东即洼而下，居民之庐托焉。
西门外隔江即为象山。山土而不高，土人曰： 春月有云气，望若象形，纷走其上，即之则散，故名。 
其北岸有石蹲伏山头，谓 猫儿石 也，颇觉宛然。
舟泊，市蔬米，濒午乃发。
十里，转而西，有崖峙江左。
又西十里，过大容堡，转而西南行，两岸始扩然无山。
又五里，转而东南行。
又十里，都泥江自西南来会，其水浑浊如黄河之流，既入而澄波为之改色。
江东北岸有小山，北面分耸两岐，西突兀而东尖峭，正与都泥入江之口相对，若为建标以识者。
又东南十五里，折而西北，旋转西南。
又十里，乃东下大滩，一泻五里，曰菱角滩。
下滩五里，日薄崦嵫，又十五里，泊于泷村。
在江北岸。都泥江者，乃北盘之水，发源曲靖东山之北，经七星关抵普安之盘山，由泗城而下迁江，历宾州、来宾而出于此。
溯流之舟，抵迁江而止。
盖上流即土司蛮峒，人不敢入；而水多悬流穿穴，不由地中，故人鲜谙熟悉其源流者。
又按庆远忻城有乌泥江，由县西六里北合龙江。
询之土人，咸谓忻城无与龙江北合水口，疑即都泥南下迁江者。
盖迁江、忻城南北接壤， 乌泥 、 都泥 声音相合，恐非二水。
若乌泥果北出龙江，必亦贵州之流，惜未至忻城一勘其迹耳。
若此江，则的为北盘之委，《西事珥》指为乌泥，似以二水为混，未详核之也。
二十日，昧爽放舟，五里下一滩，曰大鹭滩，江右石峰复骈列而出。
又南五里，为武宣县西门。
县城在江之左，亦犹象州之西临江渚也。
但隔江西岸之山，卓立岐分，引队而南，不似象州西山以云气得名也。
其附舟去五人，复更四人，舟人泊而待之，上午乃发。
南五里，江折而东，又五里，乃东南折而去，又十五里，有溪自西来注。
又东南十里，为勒马堡，堡江左，过此即为浔州之桂平界矣。
又南十五里为横石矶。
有石自江右山麓横突江中，急流倒涌，遂极澒洞之势。
盖两崖皆连山逼束，至此为入峡之始。
又南五里，转而东南二十里，江左涯辟一坪，是为碧滩，设堡置戍，为峡中之界，名镇峡堡焉。
又东南十里，两岸山势高耸，时有石峰悬峙。
江至是转而东，其南回东转处，江左瞰流之石，有大书镌石者，土人指为韩都宪留题，然舟疾不能辨也。
又东北二十里，有小溪自北破壁而出，其内深峻屈曲，如夹堵墙。
又东为大藤峡，大江南北两崖，俱有石突江中。
云昔有巨藤横驾江上，故南北两山之贼，此追彼窜，彼得籍为津梁，而我不能施其威武。
自韩公雍破贼而断之，易名断藤峡。
过断藤五里，下弩滩，遂南出峡口。
有水自东来注，曰小江口。
其水由武靖州来，至此，合并西南下，势甚涌急，盖出峡而恣其放逸也。
北自横石矶入峡，南至弩滩而出，其中山势回逼，正如道州之泷江，严陵之七里泷。
但此峡相去六、七十里，始入为东西峡，中转为南北峡，中无居庐，丛木亏蔽，两旁为瑶、僮窟宅，故易于为暴。
使伐木开道，因泉置屯，则亦丹崖、钓台，胜概所丽矣。
今碧滩之上置镇峡堡，声势甚孤，恐怠玩之后，不足以震慑戎心也。
出峡，又西南循山下，十大藤峡东抵府约三百余里，乃漓、柳二江之夹中也。
两江瑶贼昔甚猖獗，屡征之后，今两江晏然。
当其猖獗时，贼东西相结，盖其中有力山焉。
东助府江，西援藤峡，互相窜伏，所谓狡兔之三窟也。
王新建讨定之后，当有布置，俊考之。
二十一日，隔晚泊浔州大北门税厂下。
夜半风雨大作，五更雨止，而风势震撼不休，晨餐后乃杀。
乃登涯入大北门。
南行半里，转而东一里，过府前，又半里，抵四牌坊。
折而南半里，出大南门，则郁江自西南来，绕城而东北，至小北门与黔江合而东北去，下平南达梧州者。下定寓南门驿前。
乃登小北门城埤城墙上的矮墙，望二江交合处，有洲当其中，其江虽北去，旋转而东南下苍梧也。
循埤西行，望西山屼嶋出云表，下瞰城隅，上有石纵横，土人指其处有寺，当即《志》所称三清岩也。
其后山即大藤峡。
时以舍馆未定，不遑命屐，姑下舟觅夫，担行囊置南门外逆旅。
静闻从而后，遍觅不得，下午乃至。
薄暮仍雨。
二十二日，早，雨复淋漓不休。
觅担夫为勾漏、白石、都峡三山游。
晨餐后雨止，乃发，即从驿前南渡郁江。
五里，滩头村。
又三里为车路江，下有石梁。梁外水发，舟得而至焉。
人家至此，惟滩头及石桥二村，众俱苍莽矣。从此南望，白石山与独秀挺峙，若在三十里外，而土人云： 尚六十里而遥，竟日之力犹不能到。 
盖山路迂隔也。
其东有山，自南而北垂抵此，从其西渐升而南，迸穴愈多，皆平地下陷，或长如峡，或圆如井，中皆丛石，玲珑攒嵌，下则渊水澄澈。
盖其地中二三丈之下，皆伏流潜通，其上皆石骨嘘结，偶骨裂土迸，则石出而穴陷焉。
下，皆伏流潜通，其上皆石骨嘘结，偶骨裂土迸，则石出而穴陷焉。
于是升涉沟垅，又三里，乃入山坞，则山皆纯土，无复嶙峋之石，而坞中皆禾田曲蟠四麓矣。
又二里，上湖塘岭，坡陀相间，岭壑重叠。
十里，抵容塘村，有潭汇水，数十家聚居山半。
又南陟一岭，共二里，渡一溪桥，上岭为官坂墟。
墟有一妇结茅贯酒，与横南同。
郡中至此三十里，为白石山行之中道，乃餐粥茅店中。
从岐东南逾岭，十里，为姚村。
村亦百家之聚，依山汇水，真山中之乐墅也。渡一小溪，又南逾岭，五里，为木角村。
村在白石山之北麓，去山尚十里，日有余照而山雨复来，谋止宿其处而村人无纳者。
既而一舂傍主人启扉纳焉，为之晚炊而宿。
二十三日，早饭，别木角主人，授火钱，固辞不纳。
何前倨而后恭先前倨傲而后恭谦耶？由其东南越一岭，由岐径望白石白石山而趋。
其山峰攒崖绝，东北特耸一峰为独秀，峭拔弧悬，直上与白石齐顶，而下则若傍若离，直剖其根。
崖石多赭赤之色，谓之 白石 ，岂不以色起耶？
五里，路渐没草间。
渡一溪，岭半得一出家，傍舍植芭蕉甚盛。
亟投问路，始知大道尚在西南，而此乃岐中之岐也。
由其左登山，东向而上，望周塘村在路右坞中，相隔坑阪已两三重也。
由土山之脊转而南，五里，度一山坳。
稍东而南折，直抵山之北麓，则独秀已不可见，惟轰崖盘削，下多平突之石，石质虽不玲珑，而盘亘叠出，又作一态也。
直上一里，抵崖石下。
转而南，一里，为三清岩。
其岩西向，横开大穴，阔十余丈，高不过二丈，深不过五丈，石俱平燥，惟左后深入而东，然低庳不逾尺，所云南通勾漏者即指此。
余谓山脉自此与勾漏南接，若此洞高峙山半，而其山四面孤悬，谓穴道潜通，夫难入而谁试之耶？
右壁尽处有穴大如管，泉自中滴下，悬四五尺，僧布竹承之，清冷异常。
下丈余，汇为一潭，不甚深澈，指为 龙潭 云。
岩内有一石如舡，卧可为榻，坐可为几。
岩列三清像，故以 三清 为名，即白石之下洞矣。
又南半里，为大寺。
甚古，后倚崖壁，有观音堂甚敞。
其左峭壁下有圆珠池，亦水自半崖滴下者，下甃圆潭承之，无他异也。
按《志》，山北有漱玉泉，而《西事珥》与《百粤凤土记》俱谓其泉暮闻钟鼓则沸溢而起，止则寂然，诧以为异。
余谓泉之沸寂，自有常度，乃僧之候泉而鸣钟鼓，非泉之闻声而为沸寂也。及抵白石，先询之三清观，再征之白石寺并漱玉之名，不知何指，而闻钟泉沸之说，山僧茫然。
洵皆好事之言也。
寺僧为瀹茗，余急于会仙之胜，即以行囊置僧舍，不候茗，由后寺南循崖壁行。
已东转而上，入石峡中。
其峡两峰中剖，上摩层霄，中裂骈隙，相距不及丈，而悬亘千余尺，俱不即不离，若引绳墨墨线、墨汁而裁削之者，即俗所夸为 一线天 ，无以过也。
磴悬其中，时有巨石当关，辄置梯以度，连跻六梯，始逾峡登坳。
坳之南北，俱犹重崖摩夹。
乃稍北转，循坳左行，则虬木盘云，丛篁荫日，身度霄汉之上，而不知午日之中，真异境也。
至是东嶂稍开，始见独秀峰在东北，而东南坞中又起一峰，正与独秀对峙，而高杀其三之一，又北攀悬崖而上，木根交络石间，为梯为絙索，足蹑手缘，无非此矣。
已转一壑，有涧自顶西向坠峡，累潭捣穴。
由峡右复悬梯上登，宛转三梯，遂行平冈间。其外乃万丈下削之崖，其内即绝顶漱根之峡，内外皆乔松丛木，一道深碧，间有日影下坠，如筛金飏，闪映无定。
出林则凿石成磴，又植竹回关，跻磴转关，而会仙之岩岈然南向矣。
其岩皆黄赤之石，上下开窟，而内渐凑合，旁无氤氲之窍，上无滴沥九乳，与下岩同；而地位高迥，境路幽去。
五里之云梯杳蔼，自大寺来，约有五里。千秋之鹤影纵横，非有栖霞餐液之缘，谁得而至哉！时已过午，中有云寮，绾钥已久，灶无宿火，囊乏黄粱，无从扫叶煮泉，惟是倚筇卧石，随枕上之自寐自醒，看下界之云来云去。
日既下舂，炎威少退，乃起，从岩右蹑削崖，凌绝顶。
崖虽危峭而层遥，盘隔处中有子石，圆如鹅卵，嵌突齿齿，上露其半，藉为丽趾脚踩踏之级，援手之阶。不觉一里，已腾踊峰头，东向与独秀对揖矣。
盖此峰正从浔州来，所望独秀峰西白石绝顶，而独秀四面耸削如无柱，非羽轮不能翔其上。
粤西三独秀，而桂城最著，柳州面一罅，梯峡上跻，颇如太华三峰，上分仙掌，下悬尺峡，透险跖危。
此真青柯嫡冢，他未见其比也。
何者？
桂、朔、柳、融诸峰非不亭亭如碧簪班笋，然石质青幻，片片如芙蓉攒合，窍受蹑，痕受攀，无难直跻；而此则赤肤赭影，一劈万仞，纵覆钟列柱，连轰骈峙，非披隙导窾，随其腠理，不能排空插翅也。
坐眺久之，乃仍下会仙。别岩而下，历三梯，三里至峡坳上，见峡左一石，倚崖而起，上并崖端倚云，下有线罅透日。
急贾勇穿其中，则其隙不即不离，仅容侧身而进，其上或连或缺。既而渐下，南转出罅，则飞石上下悬嵌，危不可跻矣。
返出峡坳，见倚石之侧，复有一道上出石端，用悬殊甚，乃流沙滚溜而成者。
心益不能已，复攀根引蔓而登。
跻其端，诱入石阙中，则倚石西尽处也，与前崖夹而成阙。
穿阙而南，则飞石南悬之上也，瞰前罅正在其下。
遂攀登倚石之顶，则一台中悬，四崖环峙，见上又或连或缺，参错不齐。
正凭眺间，闻雷声殷殷，仍下峡坳，历六梯，一里西出峡，又一里，北返大寺。
亟问餐于僧，濯足于泉，而雷雨适至。
先是，余下至上梯，遇寺中肄业即未完成学业诸生，见余登岩久不下，亦乘兴共登，至是未返，困于雨。
而平南有乡贡梁凌霄者，开绎帷寺中，见余辄有倾盖朋友相遇余切交谈之雅，为之挑灯夜谈。
中夜雷雨大奋，卧室淋漓。
