二十八日参慧束炬导游真仙后暗洞。
始由天柱老君像后入，皆溪西崖之陆洞也。
洞至此千柱层列，百窦纷披，前之崇宏，忽为窈窕，前之雄旷，忽为玲珑，宛转奥隙，靡不穷搜。
石下有巨蛇横卧，以火烛之，不见首尾，然伏而不动。
逾而入，复逾而出，竟如故也。
然此奥虽幽邃，犹溪西一隅，时时由其隙东瞰溪流，冀得一当，而终未能下涉。
既出，回顾溪窦，内透天光，对崖旁通明穴，益觉神飞不能已。
遂托参慧入市觅筏倩舟，以为入洞计。
既而念参慧虽去，恐不能遽得，不若躬往图之，且以了老人、香山诸胜。乃复出洞，北遵大道行。
已而西望山峡间，峰峦耸异。
适有老农至，询知其内有刘公岩，以草深无导者，乃从下廓南先趋老人岩。
共二里至其下，遂先入下岩。
岩门东向，其内广而不甚崇。
时近午郁蒸，入之即清凉心骨。
其西北有窍，深入渐暗，不能竟。
闻秉炬以进，其径甚远，然幽伏不必穷也。
从门左仍跻石峡，上抵前岩，转透后岩。
其内结阁架庐，尽踞洞口，惟阁西则留余地以为焚爂之所，前有台一方，上就石笋镌象焉。
由此再西入，石窦渐隘而暗，爇炬探之，侧身而入，悬级而坠，皆甚逼仄，无他奇也。
出就阁前凭眺，则上下悬崖峭绝，菜邕江西来潆其北麓，自分自合，抵岩下而北转临城，大江当其前，环城聚其下，其直北即为香山，为八景之一。
就窗中令道人指示所从道，遂下山。
绝流渡菜邕江，水浅不及膝。
遂溯江北行，望其西江所从来处，峰峦瑰异，几随路而西，一里，遇一僧荷薪来，问之，始知香山尚在东北也。
乃转从草径循北山之东麓，一里抵香山。
于是向西登级，有庙在两山坳间，其神为梁、吴二侯。
径寂而殿森，赤暑中萧萧令人毛悚。
闻其神甚灵异，然庙无碑刻，不知其肇于何代，显以何功也。
始余欲就饭香山，既至而后知庙虚无人。
遂东北逾一桥，过演武场，南共一里，即入西门，寥寂殊甚，东抵县前饭焉。出南门，欲觅药市纸，俱不能得。
遇医者询之，曰： 此中猪腰子、山豆根俱出罗城。所云不死草者，乃挂兰，悬空不槁，乃草不死，非能不死人也。 
为之一笑。
又南过下廓，遇樵者，令其觅舟入真仙。二人慨然许之。
先是，余屡觅之居人，惧云： 此地无筏，而舟为陂阻，无由入洞，须数人负之以趋。 
不意此二人独漫许之，余心不以为然。
然窃计岩中有遗构，可以结桴ú小筏浮水，但木巨不能自移，还将与参慧图之。
既抵岩，则参慧已归，亦云觅舟不得，惟觅人结桴为便。意与余合，余更幸入洞有机，欣然就卧。
二十九日晨起，余促参慧觅结桴者，未行而昨所期樵者群呼而至，谓予曰： 已入洞否？ 
余应以待舟。
樵者曰： 舟不能至。若联木为桴，余辈从水中挟之以入，便与舟同。 
余令参慧即以觅人钱畀之。
其人群而负木入溪，伐竹为筏。
顷间联桴已就，复以岩中大梯架其上，上更置木盆。
余乃踞坐盆中，架足梯上。
诸人前者纤引，旁者篙挟，后者肩耸，遇深渊辄浮水引之，遥不能引，辄浮水挟之。
始由洞口溯流，仰瞩洞顶，益觉穹峻，两崖石壁劈翠夹琼，渐进渐异，前望洞内天光遥遥，层门复窦，交映左右。
从澄澜回涌中破空濛而入，诵谪仙李白 流水杳然，别有天地 句，若为余此日而亲道之也。
既入重门，崆峒上涵，渊黛下潴，两旁俱有层窦盘空上嵌，荡映幌漾，回睇身之所入，与前之所向，明光皎然，彼此照耀，人耶仙耶，何以至此耶，俱不自知之矣！
挟桴者欲认其中爇炬登崖，以穷旁窍，余令先朔流出洞，以穷明窦。
乃复浮水引桴，遂抵洞门。
其门西南向，吸川饮壑。
溪破石而下，桴抵石为所格，不能入溪。乃舍桴践石而出洞，又剨然一天也。
溪石坎坷，不能置，望左崖有悬级在伏莽中，乃援莽蹠空而上。
不数十步，辄得蹊径。
四望平畴中围，众峰环簇，即余昔来横道北岩之东北隅也，第来时大道尚在南耳。
乃随山左东过一小坳，计转其前，即双梁以东大道，从小径北跻山椒，即老君座对崖旁透之穴，俱可按方而求。
而挟桴者俱候余仍游洞内，乃返而登桴，顺流入洞，仍抵中扃。
视东西两旁俱有穴可登，而西崖穴高难登，且前游暗洞，已仿佛近之，而东崖则穴竞门纷，曾未一历，遂爇炬东入。
其上垂乳成幄，环柱分门，与老君座后暗洞之胜丝毫无异。
从其内穿隙透窍，多有旁穴，上引天光，外逗云影，知其东透山肤甚薄，第穴小窦悬，不容人迹，漫为出入耳。
从其侧宛转而北出，已在老君对崖之下层，其处有金星石、龙田诸迹，因崖为台，下临溪流。
上有石阈圊池，岂昔亦有结榭以居，架飞梁以渡者耶？
其后壁大镌 寿山福 四大字，法甚古异，不辨其为何人笔。
再出即为对崖之上层，其上亦列柱纵横，明窍外透，但石崖峻隔，与此层既不相通。
仍引桴下浮，欲从溪中再上，而溪崖亦悬嵌，无由上跻。
计其取道，当从洞前南转，抵小坳之东北，跻山椒而后可入；洞中非架飞梁，不能上也。
乃从桴更入洞，其下水口旁洞俱浅隘，无他异。
始绝流引桴，还登东崖，诸人解桴撤木，运归旧处。
余急呼其中一黠á聪慧者，携余炬，令导为刘公洞游。
北遵大道半里，即西南转入小岐，向山峡中，依前老农所指示行；导者虽屡樵其处，不识谁为刘公岩也。
又二里，抵山下。
望一洞在南山，东向而卑伏；一洞在南山，北向而高骞；一洞在北山中突之峰，东向而浅列。
方莫知适从，忽闻牧者咳嗽声，遥呼而询之，则北向高骞者是。
亟披莽从之。
其人见余所携炬一束，哂曰： 入此洞须得炬数枚乃可竟。
此一炬何济？ 
余始信此洞之深邃，而恨所携之炬少也。
伏莽中石磴隐隐，随之而跻，洞门巨石前横。
从石隙入，崖石上大镌 西峰之岩 四字，为宝祐三年年李桂高书。
余始知此洞之名为刘公者以此，而更信此洞之始，其开道建阁，极一时之丽。
而今乃荒塞至此，益慨融之昔何以盛，今何以衰耶！
入洞，内甚宽敞，先爇炬由其后右畔入，则乳柱交络，户窦环转，不数丈而出。
又从其后左畔入，则乳柱宏壮，门窦峻峡，数丈之后，愈转愈廓，宝幢玉笋，左右森罗，升降曲折，杳不可穷，亦不可记。
其时恐火炬易尽，竭蹶前趋，尝脔而出只尝了切下来的一小块肉，不知蔗境最后得到的佳境更当何如也。唐容《真仙镌记》谓： 西峰岩比弹子同于加奇而稍窄。 
所云 窄 者，岂以洞门巨石亏蔽目前，未悉其宫墙之宏邃耶？
下山，西望北山中突东向之洞，其外虽浅而石态氤氲，门若双列，中必相通。
亟趋其下，则崖悬无路。
时导者已先归，见余徘徊仰眺，复还至，引入南麓小洞。
其门南向而浅，与上岩不通。
盖上岩危瞰峰半，遥望甚异，而近眺无奇，且路绝莫援，不得不为却步。
既东行，回首再顾，则氤氲之状，复脉脉系人。
仍强导者还图攀跻，导者乃芟翳级石，猿攀以登，余亦仿而随之，遂历其上。
则削壁层悬，虽两崖并列，而中不相通，外复浅甚，盖徒有玲珑之质，而未通窈窕之关，始兴尽而返。
仍东南二里，抵真仙岩。
时适当午，遂憩岩中，搜览诸碑于巨石间，而梯为石滑，与之俱坠，眉膝皆损焉。
真仙岩中明夹可栖，寂静无尘，惟泉声轰轰不绝，幽处有蛇，不为害，而蚊蚋甚多，令人不能寐。
计八中夜，闻有声甚宏，若老人謦咳咳嗽然，久而不绝。
早起询之，乃大虫鸣也。
头大于身，夜潜穴中，然惟此夕作声，余寂然。
七月初一日早起，以跌伤故，姑暂憩岩中。
而昨晚所捶山谷碑犹在石间，未上墨渖，恐为日烁，强攀崖拓之。
甫竟而参慧呼赴晨餐，余乃去而留碑候燥，亟餐而下，已为人揭去。
先是，余拓左崖上《老君像碑》，越宿候干，亦遂乌有。
至是两番失之，不胜怅怅。
盖此中无纸，前因司道檄县属僧道携纸来岩拓《元祐党籍》，余转市其连四陆张。
拓者为吏所监督，欲候《党籍碑》完，方能为余拓韩忠献大碑，故栖迟以待。
余先以余闲取一纸分拓此碑，而屡成虚费。
然碑可再拓，而纸不可再得，惟坐候拓者，完忠献大碑而已。
是日僧道期明日完道碑，初三日乃得为余拓，而韩碑大，两侧不能着脚，余先运木横架焉。
乃还洞，再拓黄碑。
下午仍憩岩中。
初三日早雾，上午乃霁。
坐洞中候拓碑者。
久之至，则县仍续发纸命拓，复既期初四焉。余乃出洞，往觅对崖明窍之径。
东越洞前石梁，遂循山南转而西，径伏草中，时不能见；及抵后山过脊，竟不得西向登崖之径；乃践棘攀石，莽然跻山半觅之，皆石崖嵯峨，无窍可入。
度其处似过而南，乃悬崖复下。
忽有二农过其前，亟趋询之，则果尚在北也。
依所指西北上，则莽棘中果有一窍，止容一身，然下坠甚深，俯而瞰之，下深三丈余，即北崖僧栖所对望处也。
已闻拓碑僧道笑语声，但崖峻而下悬，不能投虚而坠。
眺视久之，见左壁有竖隙，虽直上无容足攀指处，而隙两旁相去尺五，可以臂绷而足撑。
乃稍下，左转向隙，而转处石皆下垂，无上岐，圆滑不受攀践，磨腹而过，若鸟之摩空像鸟儿擦天而飞，猿之踔虚猿猴跨沟涧，似非手足之灵所能及也。
既至隙中，撑支其内，无指痕安能移足，无足衔安能悬身。
两臂两足，如胶钉者然，一动将溜而下。
然即欲不动，而撑久力竭，势必自溜。
不若乘其势而蹲股以就之，迨溜将及地，辄猛力一撑，遂免颠顿。此法亦势穷而后得之，非可尝试者也。
既下，则岩宽四五丈，中平而下临深溪，前列柱缀楞如勾栏然，恐人之失足深崖，而设以护之者。
岩内四围环壁，有卷舒活泼之意，似雕镂而非雕镂所能及者。
前既与西崖罨映，后复得洞顶双明，从其中遥顾溪之两端，其出入处俱一望皎然，收一洞之大全，为众妙之独擅。
真仙为天下第一，宋张孝祥题： 天下第一真仙之岩。 而此又真仙之第一也。
岩右崖前一石平突溪上，若跏趺之座，上有垂乳滴溜，正当其端，而端为溜滴，白莹如玉，少洼而承之，何啻仙掌之露盘也。
由其侧攀崖而北，又连门两龛，内俱明洁无纤污，而右壁回嵌，色态交异，皆如初坠者。
其前崖上，亦有一柱旁溪而起，中复纤圆若指，上抵洞顶，复结为幢络紧束的丝线，散为蛟龙，绕纤指下垂，环而夭矫者数缕，皆有水滴其端。
其内近龛处，复有一石圆起三尺，光莹如瓶卣，以手拍之，声若宏钟，其旁倒悬之石，声韵皆然，而此则以突竖而异耳。
此三洞者，内不相通而外成联璧，既有溪以间道，复有窍以疏明，既无散漫之滴乱洒洞中，又有垂空之乳恰当户外，卧云壑而枕溪流，无以逾此！
此溪东上层之崖也。
其入南与下层并峙之崖相隔无几，而中有石壁下插溪根，无能外渡。
稍内有隙南入，门曲折而内宛转，倒垂之龙，交缪胶着、粘附纵横。
冀其中通南崖，而尚有片石之隔，若凿而通之，取道于此，从下层台畔结浮桥以渡老君座后，既可以兼上下两崖之胜，而宛转中通，无假道于外，以免投空之险，真济胜之妙术也。
时余虽随下溜其中，计上跻无援，隔溪呼僧栖中拓碑者，乞其授索垂崖，庶可挽之而上。
而拓者不识外转之道，漫欲以长梯涉溪。
而溪既难越，梯长不及崖之半，即越溪亦不能下。
徬徨久之，拟候岩僧参慧归，觅道授索，予过午犹未饭，反覆环眺，其下见竖隙，虽无可攀援，而其侧覆崖反有凹孔，但上瞰不得见，而下跻或可因。
遂耸身从之，若鸟斯翼，不觉已出阱而透井，其喜可知也。
仍从莽中下山，一里，由石梁转入岩而饭焉。
下午，以衣裈积垢，就溪浣濯，遂抵暮。
约厥明焉。
余待之甚闷。
欲以下午探古鼎铁旗岩，新开者。
而拓者既去，参慧未归，姑守囊岩中，遂不得行。
初五日吴道与境禅之徒始至，为拓韩碑。
其碑甚大，而石斜列，余先列木横架，然犹分三层拓，以横架中碍，必拓一层解架，而后可再拓也。
然所拓甚草率，而字大镌浅，半为漫漶模糊不清，余为之剜污补空，竟日润色之，而终有数字不全。
会拓者以余纸拓《元祐党籍》、此碑为崖而大，此携碑而整。
《老君洞图》与像。
下午，僧道乃去，余润色韩碑抵暮。
