己卯八月二十三日雨浃日，憩悉檀。
二十四日复雨，憩悉檀。
乃丽江令人持余书往邀而寄来者。
弘辨设盒夜谈。
二十六日日中雨霁，晚复连绵。
二十七日霁，乃散步藏经阁，观丁香花。
其花娇艳，在秋海棠、西府海棠之间，滇中甚多，而鸡山为盛。
折插御风球。
时球下小截，为驼夫肩负而损，与上截接处稍解。
余姑垂之墙阴，以遂其性。 御风 之意，思其悬崖飘飏而名之也。
二十八日霁甚。
下午，体极自摩尼山回，与摩尼长老复吾俱至。
素餐极整，设盒夜谈。
二十九日为弘辨师诞日，设面甚洁白。
平午，浴于大池。
余先以久涉瘴地，头面四肢俱发疹块皮肤上出现的病变斑块，累累丛肤理间，左耳左足，时时有蠕动状。
半月前以为虱也，索之无有。
至是知为风，而苦于无药。
兹汤池水深，俱煎以药草，乃久浸而薰蒸之，汗出如雨。
此治风妙法，忽幸而值之，知疾有瘳机矣。
下午，艮一、兰宗来。
体师更以所录山中诸刹碑文相示，且谋为余作揭转报丽江。
诸碑乃丽江公先命之录者。九月初一日在悉檀。
上午，与兰宗、艮一观菊南楼，下午别去。
初二日在悉檀，作记北楼。
是日体极使人报丽江府。
初三日、初四日作记北楼。
初五日雨浃日。
买土参洗而烘之。
云南守许学道康怜其才，私释之，进入山中。
今居片角，在摩尼东三十里。诗画图章，章他山、陈浑之、恒之诗翰，相玩半日。
初八日雨霁，作记北楼。
体极以本无随笔诗稿示。
初九日霁甚。
晨饭，余欲往大理取所寄衣囊，并了苍山、洱海未了之兴。
体极来留曰： 已着使特往丽江。
若去而丽江使人来，是诳之也。 
余以即来辞。
体极曰： 宁俟其信至而后去。 
余从之，遂同和光师穷大觉来龙。
从寺西一里，渡兰那寺东南下水，过迎祥、石钟、西竺、龙华，其南临中谿，即万寿寺也，俱不入。
西北约二里，入大觉，访遍周。
遍周闲居片角庄，月终乃归。
遂出，过锁水阁，于是从桥西上，共一里至寂光东麓。
仍东过涧，从涧东蹑大觉后大脊北向上。
一里余，登其中冈，东望即兰那寺峡，西望即水月庵后上烟霞室峡也。
又上里余，再登一冈。
其冈西临盘峡，西北有瀑布悬崖而下，其上静庐临之，即旃檀林也。
东突一冈，横抱为兰陀后脊，冈后分峡东下，即狮子林前坠之壑也。
于是岐分岭头：其东南来者，乃兰那寺西上之道；东北去者，为狮林道；西北盘崖而上者，为旃檀岭也；其西南来者，即余从大觉来道也。
始辨是脊，从其上望台连耸三小峰南下，脊两旁西坠者，南下为瀑布而出锁水阁桥；东坠者，南下合狮林诸水而出兰那寺东。
是东下之源，即中支与东支分界之始，不可不辨也。
余时欲东至狮林，而忽见瀑布垂绡，乃昔登鸡山所未曾见，姑先西北上。
于是愈上愈峻，路愈狭，曲折作 之 字而北者二里，乃西盘望台南嘴。
此脊下度为大觉正脊，而东折其尾，为龙华、西竺、石钟、迎祥诸寺，又东横于大龙潭南，为悉檀前案，而尽于其下。
此脊当鸡山之中，其脉正而雄，望台初涌处，连贯三珠，故其下当结大觉，为一山首刹，其垂端之石钟，亦为开山第一古迹焉。
然有欲以此山作一支者，如是则塔基即不得为前三距之一，而以此支代之。
但此支实短而中缩，西之大士阁，东之塔院，实交峙于前，与西支之传衣寺岭鼎足前列。
故论支当以寂光前引之冈为中，塔基上拥之脊为东，而此脉之中缩者不与，论刹当以大觉中悬为首，而西之寂光，乃其辅翼，东之悉檀，另主东盟，而此寺之环拱者独尊。
故支为中条附庸，而寺为中条冠冕，此寺为中条重，而中条不能更寺也。
嘴之西有乱砾垂峡，由此北盘峡上，路出旃檀岭之上，为罗汉壁道；由此度峡西下，为旃檀中静室道，而瀑布则层悬其下，反不能见焉。
乃再度峡西崖，随之南下。
一里，转东岐，得一新辟小室。
问瀑布何在？
其僧朴而好事，曰： 此间有三瀑：东箐者，最上而小；西峡者，中悬而长；下坞者，水大而短。
惟中悬为第一胜，此时最可观，而春冬则无有，此所以昔时不闻也。 老僧牵衣留待瀹茗，余急于观瀑，僧乃前为导。
西下峻级半里，越级湾之西，有小水垂崖前坠为壑，而路由其上，南盘而下。
又半里，即见壑东危崖盘耸，其上一瀑垂空倒峡，飞喷迢遥，下及壑底，高百余丈，摇岚曳石，浮动烟云。
虽其势小于玉龙阁前峡口瀑，而峡口内嵌于两崖之胁，观者不能对峡直眺，而旁觑倒瞰，不能竟其全体；此瀑高飞于穹崖之首，观者隔峡平揖，而自颡ｓāｎｇ额头及趾，靡ｍǐ不有所遗。
故其跌宕之势，飘摇之形，宛转若有余，腾跃若不及，为粉碎于空虚，为贯珠于掌上，舞霓ｎí彩虹裳色彩绚烂而轻盈飘曳的长裙而骨节皆灵，掩鲛绡而丰神独迥，不由此几失山中第一胜矣！
由对峡再盘西嘴，入野和静室。
门内有室三楹甚爽，两旁夹室亦幽洁。
其门东南向，以九重崖为龙，即以本支旃檀岭为虎，其前近山皆伏；而远者又以宾川东山并梁王山为龙虎，中央益开展无前，直抵小云南东水盘诸岭焉。
野和为克新之徒，尚居寂光，以其徒知空居此。年少而文，为诗虽未工，而志甚切，以其师叔见晓寄诗相示，并己稿请正，且具餐焉。
见晓名读彻，一号苍雪，去山二十年，在余乡中峰，为文湛持所推许，诗翰俱清雅。
问克新向所居精舍寺院异名，意为清心修行之所，尚在西一里，而克新亦在寂光。乃不西，复从瀑布上，东盘望台之南。
二里东，从其东胁见一静室、其僧为一宗，已狮林西境矣。
室之东，有水喷小峡中，南下涉之。
又东即体极静室，其上为标月静室。
其峡中所喷小水，即下为兰那东涧者，此其源头也。
其上去大脊已不甚遥，而崖间无道，道由望台可上，至是已越中支之顶而御东支矣。
由此而东半里，入白云静室，是为念佛堂。
白云不在。
观其灵泉，不出于峡而出于脊，不出崖外而出崖中，不出于穴孔而出于穴顶，其悬也，似有所从来而不见，其坠也，似不假灌输而不竭，有是哉，佛教之神也于是乎征矣。
何前不遽出，而必待结庐之后，何后不中止，而独擅诸源之先，谓之非 功德水 可乎？
较之万佛阁岩下之潴穴，霄壤异矣。
又东一里，入野愚静室，是为大静室。
浃谈半晌。
西南下一里，饭于影空静室。
与别已半载，一见把臂，乃饭而去。
从其西峡下半里，至兰宗静室。
盖狮林中脊，自念佛堂中垂而下，中为影空，下为兰宗两静室，而中突一岩间之，一踞岩端，一倚岩脚，两崖俱坠峡环之。
岩峙东西峡中，南拥如屏。
东屏之上，有水上坠，洒空而下，罩于嵌壁之外，是为水帘。
西屏之侧，有色旁映，傅粉成金，焕乎层崖之上，是为翠壁。
水帘之下，树皆偃侧，有斜骞如翅，有横卧如虬，更有侧体而横生者。
众支皆圆，而此独扁，众材皆奋，而此独横，亦一奇也。
兰宗遥从竹间望余，至即把臂留宿。
时沈莘野已东游，乃翁偶不在庐，余欲候晤，遂从之。
和光欲下山，因命顾奴与俱，恐山庐无余被，怜其寒也。
奴请匙钥，余并箱篚者与之，以一时解缚不便也。
奴去，兰宗即曳杖导余，再观水帘、翠壁、侧树诸胜。
既暮，乃还其庐。
是日为重阳，晴爽既甚，而夜月当中峰之上，碧落如水，恍然群玉山头也。
