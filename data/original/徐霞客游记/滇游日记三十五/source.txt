初八日大雨，不成行，坐李君家作田署州《期政四谣》，以李君命也。
初九日大雨，复不成行，坐李君家录《腾志》。
初十日雨不止。
既午稍霁，遂同李君联骑，由村西半里，横陟半个山、南甸大路，经南草场，半里，西上岭坡，乃来凤南度半个山之脊也。
来凤至是南降而下伏，脊间中洼为平塘而不受水。
洼之西为金银堆，即南度之脊。
洼北半里，有坪倚来凤而南瞰半个山，乃昔王尚书骥驻营之处，《志》称为尚书营。
陟坪北半里，有路横沿来凤峰南，西越金银堆，出芭蕉关。
芭蕉关西通河上屯、缅箐之道，州西跌水河路，不若此之平，昔兵部郎中龚永吉从王公南征，有 狭转芭蕉关，难于橄榄坡 之句。从此复转骑，循来凤东峰而北，八里，乃还官店。
迨晚复雨。
十一日雨不止，坐官店。
时倪按君命承差来觅碧玉，潘苦之，故屡屡避客。
十二日雨，坐店中。
李生以《期政四谣》私投署州田二府，不答。
十三日雨时止时作，而泥泞尤甚。
李生来，同往苏玄玉寓观玉。
苏，滇省人本青衿，弃文就戎，为吴参府幕客。
先是一见顾余，余亦目其有异，非风尘中人也。
十四至十八日连雨不止，坐寓中，不能移一步。
潘捷余以倪院承差苏姓者，索碧玉宝石，窘甚，屡促不过余寓，亦不敢以一物示人，盖恐为承差所持也。
觅担夫，以连日雨泞，贵甚。既而雨复作，上午乃止而行。
店人欲掯ｋèｎ刁难余罗一端，不遂，与之閧ｈóｎｇ斗争而后行。
由东街，始泞甚，已而渐燥。
二里，居庐始尽，下坡行塍中。
半里，连越二小桥，水皆自东南来，即罗汉冲所出分流之水也。
又二里余，为雷打田，有数家东向。
从其前转而东行里余，又过一小亭桥，其流亦自东南向西北者，乃黄坡泉所溢也。
又东里余，抵东坡下，停担于酒家。
问大洞温泉道，土人指在东南山坳中，此去尚有数里。
时天色已霁，令担夫与顾行待于其家，余即循东山而南。
二里，过土主庙。
庙倚山西向，前二柏巨甚。
又南二里，路歧为二：一南循山麓，为黄坡道；一东南上坡，为趋温泉道。
乃从上坡者，南一里，登坡嘴。
西瞰山麓，有泉西向溢于下，即黄坡之发源处也。
于是东转，有路颇大，横越之，就其东南小径。
一里，渐上坡，折而东北。
一里，其道渐高，心知其误。有负刍喂牲口的草者二人至，问之。
曰： 此入山樵道，可通芹菜塘者。
温泉在南，尚隔一峰。 
遂与之俱返，一里，下至茅塞之峡，指余南去。
余从之，横蹈峡中，既渐得小径。
半里，忽有峡从足下下坠而西，其上石崖骈突如门。
从其东又南半里，逾坡而下，其峡始大，有水淙淙流其中，田塍交潆之，即大洞村之后峡也。
有大道从峡中东上，又南下半里，从之东。
半里，上一坡，大道东北上，亦芹菜塘道；乃从坡东南下，半里，及溪。
又东溯溪半里，则溪流奔沸盘石中，右一崖突而临之，崖下则就石为池，而温泉汇焉。
其池与溪同峡，而水不关溪流也。
崖石叠覆如累棋，其下凑环三面，成一小孔，可容一人坐浴。
其后倒覆之石，两片下垂而中划，如所谓试剑石，水从片石中淙淙下注，此温泉之源也。
池孔之中，水俱不甚热，正可着体。
其上更得一亭覆之，遂免风雨之虑矣。
时池上有十余人共浴，余恐其旁有石洞，姑遍觅之，不得，乃还浴池中。
又三里，随山之西嘴抵黄坡，转北一里，过麓间溢水之上。
又北三里，乃入来时分岐处。
又西北四里，至矣比坡之麓。
促挑夫行，以晚辞，遂止。
二十日晨起，饭而登坡，雨色复来。
平上二里，峻上八里，抵岭头。
又平行岭上四里，又稍下一里，过芹菜塘。
复东上坡，半里而下，半里过木厂，又下二里，过北下之峡。又东上三里，至坡脊。
平行脊间，一里至永安哨，五六家当坡间而已。
又东南半里，逾岭脊而下。
一里，有水自北而南，路从之。
半里，乃东陟坡，平行脊上。
三里，至甘露寺，饭。
从寺东下三里，至赤土铺桥，其下水自南而北，即大盈江水也。
《一统志》谓大盈之源出自赤土，其言不谬。
桥东复上半里，有四五家当坡坳，为赤土铺。
铺东又上半里，遂从岭脊东南行。
一里，有岐南去，为猛柳道；余仍东南，三里，乃东下，又十里而止于橄榄坡。
时才午，雨时下时止，遂止不前。
二十一日平明起饭。
自橄榄坡东下，五里，抵龙川江西岸，过巡检司，即下渡桥。
西岸峻若堵墙，乃循岸北向叠级，始达桥。
桥东有阁，登之可眺江流夭矫之势。
又南向随东岸行半里，东向平上者一里余，始曲折峻上。
五里，过茶房，僧舍无一人。
又峻上三里，过竹笆铺。
又上七里余，饭于小歇场。
又上五里，过太平辅，又平行入坞。
二里余，有水自北涧来，涉之，遂东上。
其上愈峻，两旁皆竹石深翳，而风雨西来，一天俱漫，于是行雨浪中。
三里，逾一最高之岭，乃屡上屡下，屡脊屡坳，皆从密箐中行。
七里抵新安哨，两三家夹岭头，皆以劈藤竹为业。
时衣湿透寒甚，就其家烧薪烘之。
又二里余，抵分水关，有五六家当关之东。
余乃就火炙衣，贳ｓｈì赊欠烧酒饮四五杯乃行。
天色大霁，路磴俱燥，乃知关名分水，实分阴晴也。
于是东向下者八里，始就东行之脊。
又二里，过蒲满哨。
又平行岭上，东十五里，宿于磨盘石之卢姓者；家有小房五六处，颇洁。
二十二日平明饭而行。
其下甚峻，曲折下者六里，及岭北之涧。
是岭自蒲满哨分大东突，左右俱有深峡夹流，来时从南峡上行，至此坠北峡之口过，涉北涧，又越北岭东突之嘴，共一里余而过八湾。
八湾亦有数家居坡上，人谓其地暑瘴ｚｈｎｇ湿热的空气为甚，无敢置足者。
于是东向行平坡间，十二里抵江，则怒流奔腾，势倍于来时矣。
乃坐巨树下待舟，观洪流汹涌，竞渡者之纷纭，不啻从壁上观也。
俟久之，乃渡而东上坡。
又二里，南折而北，乃逾其北突之嘴而东，遂东南渐上，其峡遂曲折掩蔽，始不能西见高黎贡峰矣。
又南六里，抵杨柳湾而饭。
乃逾南来之峡，溯东来之流，二里，有桥跨涧，西度之。
从涧西溯管上，又一里，为打板箐，有数十家当涧西。
又东北四里，过平度之脊。
其脊度峡中，乃自北而南，即从冷水箐西度蒲缥，又北过此，夹蒲缥之水北出而入潞江者也。
是日热甚，得一荫辄止而延飕纳凉，数息树边，不复问行之远近矣。
过脊东下一里，止于落马厂。
时才下午，以热甚，担夫不前也。
二十三日平明，从落马厂东行。
三里，逾东突之山嘴而南，又一里余，有一庵倚西山之上。
又南四里，过石子哨，始南下。
二里余，望温泉在东山下，乃从岐东南下。
二里余，转而北涉北流一涧，又半里，东从石山之嘴，得温泉焉。
其水温而不热，浑而不澄，然无气焰，可浴。
又平行岭夹，一里稍东下，有亭桥跨峡间。
时风雨大至，而担夫尚后，坐亭桥待久之，过午始行。
又东南上坡，逾坡一重，转而北，又逾坡一重，共六里，过孔雀寺。
又东上坡五里，直蹑东峰南突之顶。
此顶自北而南，从此平坠度为峡，一冈西迤，乃复起为崖，度为蒲缥后山，北去而夹蒲缥之涧，南去而尽于攀枝花者也。
又东一里稍上，复盘一南突之嘴，于是渐转而北，二里，有公馆踞冈头。
乃北下一里，而止于冷水箐。
时方下午，以担不能前，遂止。
见邸榻旁有卧而呻吟者，乃适往前途，为劫盗所伤，还卧于此。
被劫之处，去此才六里，乃日才过午，而盗即纵横，可畏也。
二十四日雨复达旦，但不甚大。
平明，饭而行。
随东行之箐，上其北坡，三里，循嘴北转。
二里渐下，一里下至坳，即昨被劫之商遇难处也。
其北丛山夹立，穿其峡行三里，再过一东突之坡，其水始北下。
随之北二里，下至坳洼中，乃东转而上。
一里，过坳子铺，觅火把为芭蕉洞游计。
又东半里，过冈头洼地，遂转北下。
三里余，越一坡脊，过洼中汇水之崖。
崖石上插而水蓄崖底，四面俱峻，水无从出而甚浑。
由其南再越脊而下，一里余，至芭蕉洞，乃候火于洞门。
担夫摘洞口黑果来啖，此真覆盆子也；其色红，熟则黑而可食，比前去时街子所鬻ｙù黄果，形同而色异，其熟亦异，其功用当亦不同也。
黄者非覆盆。
覆盆补肾，变白为黑，则为此果无疑。火至，燃炬入洞口始向北，即转东下四丈余，至向所入昏黑处，即转北向，其下已平，两崖愈狭而愈高。六七丈，更宽崇，一柱中悬，大如覆钟，击之声鋐鋐然。
其处盖不特此石有声，即洞底顿足，辄成应响，盖其下亦空也。
又入五六丈，两崖石色有垂溜成白者，以火烛之，以手摩之，石不润而燥，纹甚细而晶。
土人言，二月间石发润而纹愈皎茁，谓之 开花 ，洞名 石花 以此。
石花名颇佳，而《志》称为芭蕉，不如方言之妙也。
更北路尽，由西腋透隙入，复小如门。
五丈，有圆石三叠，如幢盖下垂，又如大芝菌而三级累之者。
从其下复转而北，其中复穹然宏耸。
又五六丈，西北路尽，洞分两岐：一南上环为曲室，三丈而止；一北入降为坠道，七丈而止。
是洞曲折而旁窦不多，宛转而底平不，故游者不畏深入，使中有通明之处，则更令人恍然矣。
出至向所入昏黑北转处，今已通明。
见直东又一岐，入，有柱中间之，以余炬入探其中，亦穹然六七丈而止。
出，从洞门外以余炬入探西崖间小窦。
其窦北向悬壁间，其门甚隘，而中亦狭而深，秽气扑人，乃舍之。
出洞，下百余步，抵坑峡下观水洞。
水洞，即此洞之下层也，虽悬数丈，实当一所，前中入有声，已知其下之皆空矣。
洞前亦东向，稍入，亦曲而自北来，与上洞同一格，但水溢其中，不能进也。
由此东折而北，共里余，抵卧狮窝村，饭于村妇家。
北三里，过一村，即东上堤，是为大海子。
随海子南堤东行，二里下堤，又东一里为沙河桥。
其桥五巩，名众安桥。
越桥东，即从岐西北循山行。
二里，过胡家坟，为正统间挥使胡琛墓。
墓有穹碑，为王学士英所撰，又一碑，乃其子者，则王翰撰时之文，与吾家梧塍之陇，文翰规制颇相似，其颓芜亦相似也。
其一时崇尚，穷徼薄海，万里同风，至荆棘铜驼残破的景象，又旷代无异，可慨也！
其墓欲迎水作东北向，遂失下手砂，且偏侧不依九隆正脉，故胡氏世赏虽仅延，而当时专城之盛遂易。
