二十六日鸡再鸣，饭而出店，即北向循西山行。
三里，曙色渐启。
见有岐自西南来者，有岐自东北来者，而中道则直北逾坳。
盖西界老山至此度脉而东，特起一峰，当关中突，障扼川流，东曲而盘之，流为所扼，稍东逊之，遂破峡北西向，坠级争趋，所谓石龙坝也。
此山名为九子山，实海口下流当关之键，平定哨在其南，大营庄在其东，石龙坝在其北。
山不甚高大，圆阜特立，正当水口，故自为雄耳。
山巅有石九枚，其高逾于人，骈立峰头，土人为建九子母庙，以石为九子，故以山为九子母也。
余时心知正道在中，疑东北之岐为便道，且可一瞰川流，遂从之。
一里抵大营庄，则川流轰轰在下，舟不能从水，陆不能从峡，必仍还大路，逾坳乃得；于是返辙，从峰西逾岭北下。
共二里，有小水自西南峡来，渡之。
复西上逾坡，则坡北峡中，螳川之水，自九子母山之东破峡北出，转而西，绕山北而坠峡，峡中石又横岨而层阂之，水横冲直捣，或跨石之顶，或窜石之胁，涌过一层，复腾跃一层，半里之间，连坠五六级，此石龙坝也。
此水之不能通舟，皆以此石为梗。
昔治水者多燔石凿级，不能成功，土人言凿而辄长，未必然也。
石级既尽，峡亦北转。
路从峡西山上，随之北行。
下瞰级尽处，峡中有水一方，独清潴，土人指为青鱼塘，言塘中青鱼大且多。
按《志》，昆阳平定乡小山下有三洞，泉出汇而为潭，中有青鱼白鱼，俗呼随龙鱼，岂即此耶？
北二里，峡稍开，有村在其下，为青鱼塘村。
北二里，西北蹑一岭，此岭最高，始东见观音山与罗汉寺碧鸡山，两峰东峙。
惟西向诸山稍伏而豁，大道之往迤西者从之，而老脊反自伏处南度。老龙之脊，西北自丽江、鹤庆东，南下至楚雄府南，又东北至禄丰、罗次北境，又东至安宁州西北境，东突为龙山；遂南从安宁州之西，又南度三泊县之东，又南向绕昆阳州之西南，乃折而东经新兴州北，为铁炉关；又东经江川县北，为关索岭。
又东峙为屈颡巅山，乃折而东北，为罗藏山，则滇池、抚仙湖之界脊也。始西一里，逾其巅。
又西北下一里，则螳川之水，自岭之北麓环而西，又转而南。
岭西有村，濒川而居，置渡川上，是曰武趣河，昆阳西界止此，过渡即为安宁州界。
武趣之河，绕村南曲，复转西峡去；路渡河即西北上坡。
连越土垅二重，共五里，北下，有水一塘在东坞中。
又北二里，有水一塘在西坞中。
又北一里半，有村在路东。
又北一里半，坡乃北尽，坡北始开东西大坞。乃下坡西向行坞中，二里，有水东北自北界横亘中尖峰下来，是为沙河。
其流颇大，石梁东西跨之。
河从梁下南去，螳川之水，自武趣西峡转而北来，二水合于梁南，半里，遂西北至安宁州城之南，于是北向经城东而北下焉。
过沙河桥，又西北一里，则省中大道自东北来，螳大川自城南来，俱会于城东，有巨石梁东西跨川上，势甚雄壮。
过梁即为安宁城。
入其东门，阛阓颇集，乃沽饮于市，为温泉浴计。
饮毕，忽风雨交至。始持伞从南街西行，已而知道禄裱大道，乃返而至东门内，从东街北行。
安宁一州，每日夜煎盐千五百斤。城内盐井四，城外盐井二十四。
每井大者煎六十斤，小者煎四十斤，皆以桶担汲而煎于家。
又西转过城隍庙而北，半里，出北门。
风雨凄凄，路无行人，余兴不为止，冒雨直前。
随螳川西岸而北，三里半，有村在西山麓，其后庙宇东向临之，余不入。
又北二里半，大路盘山西北转；有岐下坡，随川直北行。
余乃下从岐，一里半，有舟子舣舟渡，上川东岸，雨乃止。
复循东麓而北，抵北岭下，川为岭扼，西向盘壑去，路乃北向陟岭。
岭颇峻，一里逾岭北，又一里，下其北坞，有小水自东北来，西注于川，横木桥度之。
共一里，又西北上坡，有村当坡之北，路从其侧，一里，逾坡而北。
再下再上，共三里，西瞰螳川之流，已在崖下。
崖端有亭，忽从足底涌起，俯瞰而异之。
亟舍路西向下，入亭中，见亭后石骨片片，如青芙蓉涌出。
其此复有一亭，下乃架木而成者。
瞰其下，则中空如井，有悬级在井中，可以宛转下坠。余时心知温泉道尚当从上北行，而此奇不可失，遂从级坠井下。
其级或凿石、或嵌木，或累梯，共三转，每转约二十级，共六十级而至井底。
井孔中仅围四尺，其深下垂及底约四五丈。
井底平拓，旁裂多门，西向临螳川者为正门，南向者为旁门。旁门有屏斜障，屏间裂窍四五，若窗棂户牖，交透叠印，土人因号之曰 七窍通天 。 七窍 者，谓其下之多门： 通天 者，谓其上之独贯也。
旁门之南，崖壁巉削，屏列川上；其下洞门，另辟骈开，凡三四处，皆不甚深透，然川漱于前，崖屏于上，而洞门累累，益助北洞之胜。
 虚明 二字，非此洞不足以当之。 虚明 大书之下，又有刻 听泉 二字者，字甚古拙，为燕泉笔。
燕泉，都宪何孟春号。何，郴州人，又自叙为吾邑人。又其侧，有 此处不可不饮 ，为升庵笔，升庵，杨太史慎号。而刻不佳，不若中洞。
门右有 此处不可不醉 ，为冷然笔，刻法精妙，遂觉后来者居上。
又 听泉 二字上，刻醒石诗一绝，标曰 姜思睿 ，而醒石上亦刻之，标曰 谱明 。
谱明不知何人，一诗二标，岂谱明即姜之字耶？
此处泉石幽倩，洞壑玲珑，真考槃贤者隐居深谷之胜地，惜无一人栖止。
大洞之左，穹崖南尽，复有一洞，见烟自中出，亟入之。
其洞狭而深，洞门一柱中悬，界为二窍，有儸儸囚发赤身，织草履于中，烟即其所炊也。洞南崖尽，即前南来之坞，下而再上处也。
时顾仆留待北洞，余复循崖沿眺而北。北洞之右，崖复北尽，遂蹑坡东上，仍出崖端南来大道。
半里，有庵当路左，下瞰西崖下，庐舍骈集，即温泉在是矣。
庵北又有一亭，高缀东峰之半，其额曰 冷然 。
当温泉之上，标以御风之名，杨君可谓冷暖自知矣。
由亭前蹑石西下，石骨棱厉。
余爱其石，攀之下坠，则温池在焉。
池汇于石崖下，东倚崖石，西去螳川数十步。
池之南，有室三楹，北临池上。
池分内外，外固清莹，内更澄澈，而浴者多就外池。
内池中有石，高下不一，俱沉水中，其色如绿玉，映水光艳烨然。
余所见温泉，滇南最多，此水实为第一。
池室后，当东崖之上，有佛阁三楹，额曰 暖照 ，南坡之上，有官宇三楹，额曰 振衣千仞 。
皆为土人锁钥，不得入。
余浴既，散步西街，见卖浆及柿者，以浴热买柿啖之。
因问知虚明之南，尚有云涛洞，川之西岸，曹溪寺旁，有圣水，相去三里，皆反在其南，可溯螳川而游也。
盖温池之西滨螳川东岸，夹庐成衢，随之面北，百里而达富民。
川东岸山最高者为笔架峰，即在温池东北，《志》所谓岱晟山也；川西岸山最高者为龙山，曹溪在其东陇之半，《志》所谓葱山也。
二山夹螳川而北流，而葱山则老脊之东盘者矣。
余时抵川上，欲先觅曹溪圣水，而渡舟在川西岸，候之不至，遂南半里，过虚明诸洞下。
南抵崖处，坡曲为坞，宜仍循川岸而南，以无路，遂上昔来大路隅，由小岐盘西崖而南。
亦再下再上，一里半，有一村在坡南，是为沈家庄。
老妇指云涛洞尚在南坡外。
又南涉坞，半里登坡，路绝而不知洞所在。
西望隔川，有居甚稠，其上有寺，当即曹溪。
有村童拾薪川边，遥呼而问所谓云涛洞者，其童口传手指，以川隔皆不能辨。
望见南坡之下，有石崖一丛，漫趋之。
至其下，仰视石隙，丛竹娟娟，上有朱扉不掩。
登之，则磴道逶迤，轩亭幽寂，余花残墨，狼藉蹊间，云牖石床，离披洞口。
轩后有洞门下嵌，上有层楼横跨，皆西向。
先登其楼，楼中供大士诸仙像，香几灯案，皆以树根为之，多有奇古者。
其南有卧室一楹，米盎即米缸书簏书箱，犹宛然其内，而苔衣萝网，封埋已久，寂无径行，不辨其何人所构，何因而废也。
下楼入洞，初入若室一楹，侧有一窞ｄｎ，下陷窈黑。
其北又裂一门，透裂入，有小窍斜通于外，见竹影窜入，即堕黑而下。
南下杳不知其所底，北眺亦有一牖上透，第透处甚微，光不能深烛，以手扪隘，以足投空，时时两无所著，又时时两有所碍。
既至其底，忽望西南有光烨然，转一隘，始见其光自西北顶隙透入，其处底亦平，而上复穹焉高盘。
倏然有影掠隙光而过，心异之，呼顾仆，闻应声正在透光之隙，其所过影即其影也。
复转入暗底，隙隘崖悬，无由著足，然而机关指内部结构渐熟，升跻似易，觉明处之魂悸害怕，不若暗中之胆壮也。
再上一层，则上牖微光，亦渐定中生朗，其旁原有细级，宛转崖间，或颓或整，但初不能见耳。
出洞，仍由前轩出扉外，见右崖有石刻一方，外为棘刺结成窠网，遥不能见。
余计不能去，竟践而入之，巾履俱为钩卸，又以布缚头护网，始得读之。
乃知是庵为天启丙寅州人朱化孚所构。
朱，壬辰进士。其楼阁轩亭，俱有名额匾，住山僧亦有名有诗，未久而成空谷，遗构徒存，只增慨耳！
既下至川岸，若一航渡之，即西上曹溪。
时不得舟，仍北三里至温泉，就舟而渡，登西岸，溯川南行。望川东虚明崖洞，若即若离，杳然在落花流水之外。
南一里，又见川东一崖，排突阵列突出亦如虚明，其下亦有多洞迸裂，门俱西向，有大书其上为 青龙洞 、为 九曲龙宫 者，隔川望之，不觉神往。
土人言此二洞甚深，篝火以入，可四五里，但中黑无透明处。
此洞即在沈家庄北，余前从虚明沿川岸来，即可得之，误从其上，行崖端而不知，深为怅怅遗憾而不快；然南之云涛，北之虚明，既已两穷游遍，此洞已去而复得之对涯，亦未为无缘也。
又南一里，抵川西村聚。
从其后西上山，转而南，又西上，共一里，遂入曹溪寺。
寺门东向，古刹也。
余初欲入寺觅圣泉，见殿东西各有巨碑，为杨太史升庵所著，乃拂碑读之，知寺中有优昙花树诸胜，因觅纸录碑，遂不及问水。
是晚，炊于僧寮，宿于殿右。
二十七日晨起，寒甚。
其树在殿前东北隅二门外坡间，今已筑之墙版中，其高三丈余，大一人抱，而叶甚大，下有嫩枝旁丛。
闻开花当六月伏中，其色白而淡黄，大如莲面瓣长，其香甚烈而无实果实。
余摘数叶置囊中。
遂同党生由香积北下坡，循坳而北，一里半，观圣泉。
泉从山坡大树根下南向而出，前以石环为月池，大丈余，潴水深五六寸余，波淙淙由东南坡间泻去。
余至当上午，早潮已过，午潮未至，此正当缩时，而其流亦不绝，第潮时更涌而大耳。
党生言，穴中时有二蟾蜍蛤蟆出入，兹未潮，故不之见，即碑所云 金崷 ，号曰 神泉 者矣。
月池南有亭新构，扁曰 问潮亭 ，前巡方使关中张凤翮为之记。
党生又引余由泉西上坡，西北缘岭上，半里，登水月庵。
庵东北向，乃葱山之东北坳中矣。
庵洁而幽，为乡绅王姓者所建。
庭中水一方，大仅逾尺，乃建庵后劚ｚｈú挖掘地而出者。
庵前有深池，泉不能蓄也。
既复下至圣泉，还至曹溪北坡坳，党生别余上寺，余乃从岐下山。
一里，抵昨村后上山处。
由村后南行半里，复东望川东回曲中，石崖半悬，飞楼临丹，即云涛洞也。
川水已从东盘曲，路犹循西山南向下，因其山坞自南而转也。
一里余，始循南山而东。
二里，则其川自坞北曲而南，与路遇，既过，路又循东山溯溪转而北，一里，乃东向陟南山之北，一里乃转东南行。
手执纨扇，嫣然在前，后有一老妇随之，携牲盒纸锭，将扫墓郊外。
此间重十月朝祭扫。家贫不及者，至月终亦不免也。南中所见妇女，纤足姣好，无逾此者。
入城一里半，饭于东关，乃出，逾巨石梁，遵大道东北行。
半里，有小溪自东坞来，溯之行。
从桥南东去，三里半，上坡。
又一里，逾东安哨岭。
岭不甚峻，东北从横亘大山分陇西南下，为安宁东第一护城之砂亦即障碍的意思者也。过岭东下，始见沙河之水，自东北来。
随其坞东入，过站摩村，共十五里，为始甸铺。
又四里，过龙马山，屼屼北透，横亘大山之南。
路绕其前而东，又四里，始与沙河上流之溪遇。
有三巩石梁东跨其上，是曰大桥。
其水自东北进耳二尖峰西、棋盘山南峡来，西南至安宁城东，南入于螳川者也。
又半里，东上坡，宿于高枧桥村。
二十八日平明，东行一里半，上坡，为安宁东界，由此即为昆明地。
陂陀高低不平高下，以渐升陟而上，八里，其坞自双尖后进耳山来，路遂由南陇上。
又二里，山坳间有聚庐当尖，是为碧鸡关。
盖进耳之山峙于北，罗汉之顶峙于南，此其中间度脊之处，南北又各起一峰夹峙，以在碧鸡山之北，故名碧鸡关，东西与金马即金马关遥对者也。
关之东，向东南下为高峣，乃草海西岸山水交集处，渡海者从之；向西北下为赤家鼻，官道之由海堤者从之。
余时欲游进耳，遂西北下坡半里，循西山北行。
二里，有村在西山之麓，是为赤家鼻。
大道由其前北去，乃西折而入村。
村倚山而庐建房。
有池潴坡侧，大不逾五尺，村人皆仰汲焉。
中复有鱼，有垂钓其上者，亦龙潭之浅者也。
由池南上坡，岭道甚峻。
半里，登冈上，稍北而曲，有坊当道，则进耳山门外坊也，其寺尚隔一坑。
由坊西望，见寺后大山环于上，此冈绕于前，内夹深坑，旋转而入，若耳内之孔，寺临孔上盘朵边，以 进耳 取名之义，非身履此冈，不见其亲切贴切也。
进坊，西向沿坑入，半里，有岐西逾大山之坳；而入寺之路，则沿坑南转。
盘崖半里，西上入寺中。
寺门东向，登其殿，颇轩爽，似额端，不似耳中也。
方丈在殿北，有楼三楹在殿南。
其楼下临环坑，遥览滇海，颇如太华之一碧万顷，而此深远矣。
入方丈，有辛贡士伯敏者叫辛伯敏的贡士，迎款殷勤。
僧宝印欲具餐，辛挥去，令其徒陈履、陈履温二陈乃甲戌进士履忠弟。及其弟出见，且为供荤食。
复引余登殿南眺海楼，坐谈久之。
余欲趋棋盘山，问道于宝印。
宝印曰： 由坊东下山，自赤鼻山宝珠寺上为正道，路且三十里。
由此寺北，西逾大山之坳，其路半之，但空山多岐，路无从觅耳。 
乃同辛君导余从殿后出，遂北至坳下东来岐路，始别去。
余乃西上，半里逾坳，半里西北稍下，一里涉中洼。
洼西复有大山，南北横峙，与东界进耳后双尖，并坳北之巅，东西夹成中洼。
由洼西复循西山之东北行，一里，循岭北转而西，稍下一里，度峡西上。
其西复有大山，南北横峙，遂西向横蹑之，一里半，登其冈。
见西南随坞有路，上逾其脊，将趋之。
有负刍者背草的人来，曰： 棋盘路在北，不在西也。 
乃循西山之东，又北行，其路甚微，若断若续。
二里半，从西山北坳透脊西出，始望见三家村在西坞中，村西盘峙一峰，自北而南，如屏高拥，即棋盘山也。
其脉北自妙离寺三华山西南来，复耸此峰。
分支西度，为温泉之笔架山；分支南下，为始甸后之龙马山；南环东亘，即为所逾之脊；而南度为进耳、碧鸡者也。
脊北山复横列东北，至宝珠、赤鼻而止，为三家村东界护山。余昔来自金马以东，即遥望西界山横如屏，其顶复有中悬如覆釜倒覆的锅，高出其上者，即此棋盘峰也，而不知尚在重壑之内，外更有斯峰护之，洵实在是西峰之领袖矣。
从坳西转，循东山北崖半里，乃西向下。
一里，行壑中，有水北流，西涉之。又半里抵三家村，其村倚棋盘东麓。
路当从村北西上，乃误由村南度脊处循峡西南上，竟不得路。
攀蹑峡中三里，登一冈，有庵三楹踞坪间，后倚绝顶，其前东瞰滇中，乃发僧玄禅与僧裕庵新建者。
玄禅有内功，夜坐峰头，晓露湿衣，无所退怖退缩害怕；庵中四壁未就，不以为意也。
日已西昃，迎余瀹即煮茗煮粥，抵暮乃别。
西上跻峰，一里，陟其巅。
又西向平行顶上一里，有寺东北向，则棋盘寺也。
时已昏黑，遂啜茗喝茶而就榻。
二十九日凌晨起，僧为余炊，余乃独蹑寺后绝顶。
时晓露甚重，衣履沾透。
顶间无高松巨木，即丛草亦不甚深茂，盖高寒之故也。
顶颇平迥。
其西南皆石崖矗突，其性平直而中实，可劈为板，省中取石，皆于此遥负之，然其上反不能见，以坳于内也因为藏于山坳中。
西北坞中，有大壑回环，下有水二方，村庐踞其上，即《志》所载勒甸村龙泉也，其水分青、白色。
西南峡中水，则循龙马山东而去，当即沙河之源矣。
东南即三家之流。
是顶亦三面分水之处，第一入滇池，两入螳川，皆一派耳。
由顶远眺，则东北见尧林山尖耸，与邵甸梁王山并列；东南见罗藏山，环峙海外；直南见观音山屼岦光秃而高耸，为碧鸡绝顶掩映，半浮半隐；直西则温泉笔架山连翩而去；惟西北崇山稍豁，则螳川之所向也。
下饭于寺。
乃同寺僧出寺门东行三十步，观棋盘石。
石一方横卧岭头，中界棋盘纹，纵横各十九道。
其北卧石上，楷书 玉案晴岚 四大字，乃碧潭陈贤所题。
南有二石平庋置放，中夹为穴，下坠甚深，僧指为仙洞，昔有牧子坠羊其中，遂以石填塞之。
僧言此山之腹皆崆峒，但不得其门而入耳。
穴侧亦有陈贤诗碑，已剥斑剥脱落不可读。
乃还寺，录昆明令汪从龙诗碑。
仍令幼僧导往峰西南，观凿石之崖。
其崖上下两层，凿成大窟如厦屋。
其石色青绿者，则腻而实；黄白者，则粗而刚坚硬。
其崖间中嵌青绿色者两层，如带围，各高丈余，故凿者依而穴之。
其板即取出的石板有方有长，方者大径五六尺，长者长径二三丈，皆薄一二寸，其平如锯，无纤毫凹凸，真良材也。
还从寺前东向下，一里，过新庵之左。
直下者一里半，过三家村左，渡涧。
又一里半，东逾石山之坳。
其山乃东界北走之脉，至此复突一峰，遂北尽焉。
从坳东坠崖而下，复渐成一坑，随之行三里，为宝珠寺。
未至寺，其西坠峡处，坑水溃破堤而出而为瀑，悬崖三级下，深可十五六丈，但水细如络丝，不如疋练也。
宝珠寺东向，倚山之半，亦幽亦敞。
由其前坠坡直下，五里抵山麓，为石鼻山，聚落甚盛，盖当草海之西，碧鸡关大道即出其下也。
由村转北一里半，东北与大道合，于是东向湖堤。
二里半，有村当堤之冲，曰夏家窑。
过此，遂遵堤行湖中。
堤南北皆水洼当时水位较高，故堤两边皆水，现已干涸而成田地，堤界其间，与西子苏堤无异和杭州西湖苏堤一样。盖其洼即草海之余，南连于滇池，北抵于黄土坡，西濒赤鼻山之麓，东抵会城，其中支条错绕，或断或续，或出或没，其濒北者，《志》又谓之西湖，其实即草海也。
