初三日，简通 检 ，检查顾仆所促拓工《水月洞碑》，始见陆碑尾张上每行失拓二字，乃同静闻亲携此尾往令重拓。
二里，出南门，一里，抵拓工家，坐候其饭。
上午乃同往水月，手指笔画之。
余与静闻乃少憩山南三教庵，录张鸣凤羽王父所撰方、范二公《漓山祠记》。
遂二里，南过雉山岩，再登青萝阁，别郑、杨诸君。
欲仍过水月观所拓，而酷暑酿雨，雷声殷殷。
静闻谓拓工必返午餐，不若趋其家便，遂西一里，至拓工家，则工犹未返也。
《百粤风土记》司道谢肇浙辑。
诸书，强静闻往市焉。还由靖藩正门而南，甫抵寓而雨至。
初四日，令顾仆再往拓工家索碑。
及至，则所拓者止务观前书碑三张，而此尾独无，不特前番所拓者不补，而此番所拓并失之，其人可笑如此。
再令静闻往，曰： 当须之明日。 
是日，余换钱市点，为起程计。
初五日，晨餐后即携具出南门，冀得所补碑，即往隐山探六洞之深奥处。
及至，而碑犹未拓也。
订余： 今日必往，毋烦亲待。 
时欲觅清秀岩，出城即渡濠护城河坝而趋西。
濠中荷叶田田，花红白交映，香风艳质，遥带于青峰粉堞间，甚胜也。
有二岐，一乃循山北西行，一南从山南入峡。
其循北麓者，即北门西来之大道。
更有石峰突峙其北，片片若削，而下开大洞，西南向焉。与城崖西向之洞一高一下，俱崡岈诱人欲往，但知非清秀，姑取道岐南峡中。
西行一里，则峡北峡南，其山俱中断若辟门，南北向，其门径路遂四交焉。
径之西北，有洞南向。
急觅道而登，其洞北入，愈入愈深，无他旁窦，而夹高底平，湾环以进，幽莫能测。
仍出洞，候行者问之，曰： 此黑洞也。 
问： 清秀何在？ 
曰： 不知。 
问： 旁近尚有洞几何？ 
曰： 正西有山屏立峡中者，其下洞名牛角。
西南出峡为隐山，其洞名老君。
由北出峡，有塘曰清，东界山岩曰横洞，西南濒塘，洞名下庄。
近洞惟此，无所谓清秀者。 
余得清塘之名，知清秀在此，遂北转从大道出峡门。
其峡门东西崖俱有小洞，无径路可登。
北出临塘，则潴水一泓，浸山西北麓大道。
余循大道而西，沿清塘而绕其右，疑清秀在其上，急遵之。
其路南嵌崖端，北俯渊碧。
既而一岐南上，余以为必清秀无疑。
攀跻渐高，其磴忽没，仰望山坳并无悬窍，知非岩洞所在。
乃下，随路出塘之西，其南山回坞转，别成一壑，而洞门杳然无可觅也。
其地去黑洞已一里矣。
于是仍从崖端东返，复由峡门南下，竟不得登岩之径。
再过黑洞前，乃西趋屏立峡中山。
一里，抵屏之东北，即有洞斜骞，门东北向，其内南下，渐入渐暗，盖与黑洞虽南北异向，高下异位，而湾环而入，无异轨焉。
出洞，绕屏北而西，闻伐木声丁丁，知有樵不远，四望之，即在屏崖之半。
问此洞名，亦云： 牛角。 
问： 清秀何在？ 
其人谬指曰： 随屏南东转，出南峡乃是。 
余初闻之喜，绕西麓转南麓，则其屏南崖峭削，色俱赭黄，下有洼潴水，从山麓石崖出。
崖不甚高，而中若崆峒，盖即牛角南通之穴，至此则坠成水洼也。
又东一里，抵南峡门，入北来大道。
复遇一人，询之，其人曰： 此南去即老君洞，不闻所谓清秀。
惟北峡有清塘，其上有洞，南与黑洞通。
此是君来道。 
余始悟屏端所指，乃误认隐山，而清秀所托，必不离北峡。
时已当午，遂不暇北转，而罔南炊隐山。
又一里，则隐山在望矣。
仰见路西径道交加，多西北登崖者，因令顾仆先往朝阳，就庵而炊，余呼静闻遵径西北入。
已而登崖蹑峤，丛石云軿í通 屏 ，透架石而入，上书 灵咸感应 四大字，知为神宇。
入其洞，则隙裂成龛，香烟纸雾，氤氲其间，而中无神像，外竖竿标旗，而不辨其为何洞何神也。
下山，而好食犬，时有犬骨满洞中。
遂南半里，抵隐山，候炊于朝阳庵。
复由庵后入洞谒老君，穿上下二岩，乃出，饭庵中。
僧月印力言： 六洞之下，水深路嫱，必不可入。 
余言： 邓老曾许为导。 
僧曰： 此亦谩言骗人的话，不可信而以身试也。 
既饭，又半里，南过邓老所居，邓老方运斤斫木，余告以来求导游之意。
邓老曰： 既欲游洞，何不携松明来。
余无觅处，君明晨携至，当为前驱也。 
余始怅怅，问： 松明从何得？ 
曰： 须往东江门。
此处多导游七星者，故市者积者俱在焉。 
余复与之期，乃西过西湖桥，一里，抵小石峰下。
其峰片裂如削，中立于众峰之间，东北西之三面，俱有垣环之，而南则濒阳江，接南岭，四面俱不通。
出入大路至此折而循其北麓，乃西还阳江之涯。
窥其垣中，不知是何橐钥。
遍绕垣外，见西北隅有逾垣之隙，从而逾之。
其中荆莽四塞，止有一冢在深翳中。
披其东北，指小峰南麓，则磴级依然，基砌叠缀。
其峰虽小，如莲瓣之间，瓣瓣有房，第云构已湮，而形迹如画。
其半崖坪中有石如犀角，独耸无依，四旁多磨剔成碑，但无字如泰山，令人无从摸索耳。
搜剔久之，知其奇而不知其名，仍西蹈莽棘，逾垣以出。
候途人问之，曰： 秋儿庄。 云昔宗室有秋英之号者，结构此山为菟裘，后展转他售，丰姓者得之，逐营为地坟地，父子连掇乡科，后为盗发，幸天明见棺而止，故窒垣断道云。
秋儿者，即秋英之误也。
其西即阳江西来，有叠堰可渡；而南赵家山、穆陵村、中隐诸洞，隐隐在望。
循江北岸入。西一里，为狮子岩。
西峰顶之西，峰尽而南突，若狮之回踞而昂首者，则狮岩山也。
其西又峙一峰，高耸特立，与狮岩相夹，下有村落，是为狮岩村，其西耸之峰，有岩东向者，凭临峭石之上，中垂一柱，旁裂双楞，正东瞰狮岩之首。
其岩不深，而轩夹有致，可以驾风凌烟。
北转有洞北向，其门高穹，其内深坠。
土人以为中通山南，而不知其道；以为旧有观址，而不知其名。
拭碑读之，知为天庆岩。
由级南下，中亘一壁，洞界为两，入数丈，两峡复合。
其北峡之上，重门复窍，悬缀甚高，可望而不可攀焉，想登此则南通不远矣。
出洞北下，由西北行，石山从薄间，山俱林立圆耸，人行其间，松阴石影，参差掩映。
又北一里，经石山西麓，见两洞比肩俱西向。
辄扪棘披崖入，由南洞进五六丈，转从北洞出。
其中宛转森寒，虽骄阳西射，而不觉其暑。
出洞再北，仰望洞上飞崖，片片欲舞，余不觉神飞。
适有过者，问之，以为王知府山。
其西有林木回丛在平畴间，阳江西环之，指为王知府园。
而沧桑已更，山峦是而村社非，竟不悉王知府为何代何名也。
余一步一转眺，将转西北隅，思其西南有坳可逾，仍还南向，从双洞之左东北而登。
忽得石磴，共一里，逾其坳间，磴断径绝，乃西攀石锷而上，静闻与顾俱不能从。
所攀之石，利若剑锋，簇若林笋，石断崖隔，中俱棘刺，穿棘则身如蜂蝶，缘崖则影共猿鼯。
盘岭腰而西，遂出舞空石上，而为丛棘所翳，反不若仰望之明彻焉。
久之，仍下东坳，瞰其北麓陡绝难下，遂寻旧登之磴，共一里，下西麓，而绕出其北。
又北过一峰，其南有支峰叠石，亦冕云异。
抵其东麓，有洞东向，亟贾勇而登，中皆列神所栖，形貌狞恶。
从其右内转，复得明窍，则支窦南通者也。
仍出洞，东望有一村在丛林中，时下午渴甚，望之东趋，共一里，得宋家庄焉。
村居一簇，当南北两山坞间，而西则列神洞山为屏其后，东则牛角洞山为屏其前，其前皆潴水成塘，有小石梁横其上。
求浆村妪，得凉水一瓢共啜之。
随见其汲者东自小石崖边来，趋而视之，则石崖亦当两山之中，其西潴泉一方，自西崖出，盖即牛角洞西来之流也。
其泉清冷，可漱可咽，甘沁尘胃。
又东一里，即屏风中立牛用洞之山。
自闻衡、永有警，即议省城止开四门，而余俱闭塞。
居人以汲水不便，苦求当道，止容樵汲，而行李俱屏之四门。
乃与俱出，循城而北。
半里，过城外西悬之洞，其下有级可攀而登，日暮不及。
遂东转，又半里入北门焉，已昏黑矣。
又二里，抵唐寓。
初六日，晨起，大雨如注。
晨餐后，急冒雨赴南门，行街衢如涉溪涧。
抵拓之家，则昨日所期仍未往拓，以墨沈墨汁翻澄支吾；再促同往，又以雨湿石润，不能着纸为解。
窥其意，不过迁延需索耳。
及征色发声，始再期明日往取，余乃返寓。
是日雨阵连绵，下午少止，迨等到暮而倾倒不绝，遂彻夜云。
初七日，夜雨达旦，市间水涌如决堤，令人临衢而叹河无舟也。
令静闻、顾仆涉水而去索碑拓工家。
余停屐寓中，览《西事珥》、《百粤风土记》。
薄暮，顾仆、静闻返命。
问： 何以迟迟？ 
曰： 候同往拓。 
问： 碑何在？ 曰： 仍指索钱。 
此中人之狡而贪，一至于此！
付之一笑而已。
是日以仆去，不及午餐，迨其归执爂烧火做饭，已并作晚供矣。
初八日，夜雨仍达旦，不及晨餐，令静闻、顾仆再以钱索碑。
余独坐寓中，雨霏霏不止。
上午，静闻及仆以碑至，拓法甚滥恶，然无如之何也。
始就炊，晨与午不复并餐。
下午整束行李，为明日早行计，而静闻、顾仆俱病。
初九日，晨起，天色暗爽，而二病俱僵卧不行，余无如之何，始躬操爂具，市犬肉，极肥白，从来所无者。
