十八日天色明丽，待夫，上午始行。
周文韬、粱心谷与茂林师远送，订后期而别。
东过红石崖下。
其北石山有洞南向，甚崆峒，惜不及登，从此南入山，土石相间而出。
五里，南逾一石山脊，亦置隘门，是名峺腋。
下岭东南行，山夹间始有田畴。
村人以虫为 咹 ，形如长身蟋蟀，而首有二眼，光如蜻蜓，亦一异也。
又东南行山峡间，三里，换夫于北麓。
又东南半里，渡小溪。
半里，复上土山，其岭甚峻。
半里登其巅，日已暮矣。
东南下山一里，抵其坞。
又暗行半里，抵一村。
时顾奴候夫，后久而始至。
得夫，又秉炬行。
又东南下，渡一小溪，复南循水上山峡间，时闻水声潺潺，不可睹也。
自十一月初三至向武，十八日起行，共十六日。
向武石峰，其洞甚多，余所游者七：为百感洞，又东洞，又下洞，又后岩水洞；为琅山洞，又下洞；为龙巷东北江流所入之上洞。
其过而未登者三：为中江坠穴之上，高岸南向洞；又为南江所绕独峰之上西南向洞；又为州东北巨峰南向洞，其闻而未至者二：为吉样，在西南四十里，韦守老所居。
为定稔，土音丰辇，在东南三十里。二洞又最以奇著者也。所游之最奇者，百感雄邃宏丽，琅山层叠透漏，百感东洞曲折窈窕，百感水洞杳渺幽閟，各擅其胜，而百感为巨擘矣。
枯榕江自向武西南境东流，自北岸寨抵向武北龙巷村之前。
其东有石峰一枝，东西如屏横列。
江当其西垂，分而为三：北枝东循峰北入峡，为正派；中枝东循峰南，停而大，为中江；南枝东南流田塍间，小而急，为南江。
入峡者东北转五里，山势四逼，遂东捣石崖穴中，势若奔马齐驱。
下坂，入山而东，经百感岩，北透其下，为水洞者也。
循山南者，东行二里，忽下坠土穴，此派经流独短。亦北注石山而一，想亦潜通百感者也。
南行塍间者，东绕平畴中两独峰之南，又东抵隘门岭西麓，折而北，直趋百感东洞之下，稍东入峡，亦下坠土穴，而北入百感。
三流分于横列石峰之西，隔山岐壑，而均倾地穴，又均复合于百感一岩之中，而北出为大溪，始东北流峡去，经土上林之刁村而入右江。
百感岩北，有村曰百感村。
村东南向，庐舍之下有小流三派，从石穴溢而成渠，大溪自百感岩出，即与之合流。始知此山其中皆空，水无不出入旁通也。百感岩在向武州东北七里。其西南即分水横列之山，中江之水所由入者，其东南即隘门岭之山，北逦而屏于东，南江之水所由折而北入者，其西北即此山之背，环为龙巷东入之内坞，北江之水所由捣而下者；其东北即此山后门，绕而为百感村，众江既潜合于中，所由北出者。
此山外之四面也。
而其岩则中辟于山之半，南通二门皆隘：一为前门，一为偏穴。
北通一门甚拓，而北面层峦阻閟，不通人间。
自州来，必从南门入，故巨者反居后，而隘者为前。
前门在重崖之上，其门南向。
初抵山下，东北攀级以上，仰见削崖，高数百仞，其上杙木横栈，缘崖架空，如带围腰，东与云气同其蜿蜒。
既而西上危梯三十级，达崖之半，有坪一掌，石窍氤氲，然裂而深。
由其东缘崖端石级而左，为东洞；由其西践栈而右，为正洞之前门。
栈阔二尺，长六七丈，石崖上下削立，外无纤窦片痕，而虬枝古干，间有斜骞于外，倒悬于上者，辄就之横木为杙外者藉树杪，内者凿石壁，复以长木架其上为梁，而削短枝横铺之，又就垂藤以络于外。
人践其上，内削壁而外悬枝，上倒崖而下绝壑，飞百尺之浮桴，俯千仞而无底，亦极奇极险矣。
栈西尽，又北上悬梯十余级，入洞前门。
门南向，其穴高三尺五寸，阔二尺，仅容伛偻入。
下丈许，中平，而石柱四环如一室，旁多纤穴，容光外烁，宿火种于中。
爇炬由西北隙下，则窅然深陷。
此乃洞之由明而暗处也。
下处悬梯三十级，其底开夹而北，仰眺高峻。
梯之下，有小穴伏壁根。
土人云： 透而南出，亦有明室一围，南向。 
则前门之下层，当悬栈之下者也。
由夹北入，路西有穴平坠如井，其深不测。
又入其西壁下，有洼穴斜倾西坠。
土人云： 深入下通水穴，可以取水。 
然流沙圮泻，不能着足也。
西壁上有奥室围环中拓，若悬琉璃灯一盏，乃禅室之最閟者。
出由其东，又北过一隘，下悬梯三十级，其底甚平旷，石纹粼粼，俱作荔枝盆。
其西悬萎蕤，攀隙而入，如穿云叶。
稍北转而西上，望见微光前透甚遥，蹑沙坂从之，透隘门西出，则赫然大观，如龙宫峨阙，又南北高穹，光景陆离，耳目闪烁矣。
此乃洞之由暗而明处也。
其洞内抵西南通偏门，外抵东北通后门，长四十丈，阔十余丈，高二十余丈。
其上倒垂之柱，千条万缕，纷纭莫有纪极；其两旁飞驾之悬台，剜空之卷室，列柱穿崖之榭，排云透夹之门，上下层叠，割其一脔，即可当他山之全鼎。
其内多因其高下架竹为栏，大者十余丈，小者二、三丈，俱可憩可眺。
由东崖跻隘入西南洞底之上层，其内有编竹架菌而为廪者，可置谷千钟十釜为一钟，合六斛四斗焉。
其上又有龛一围，置金仙于中，而旁小龛曰慈云莲座，乃黄君之母夫人像也。
黄母数年前修西方之业拜佛于此，此其退藏之所；而外所编竹栏，则选佛之场；而廪则黄君储以备不虞者。
龛西则偏门之光，自顶射下。
此处去后门已遥，而又得斯光相续，遂为不夜之城。
攀峻峡西上，透其门颇隘，即偏门也。
其门西南向，下临不测，惟见树杪丛丛出叠石间，岨悬嶂绝，不辨其处为前山、后山也。
龛既穷，仍由故道下，东北趋后门。
其门东北向，高二十丈，门以外则两旁石崖直坠山麓，而为水洞之门；门以内，则洞底中陷，亦直坠山底而通水洞之内。
陷处径尺五，周围如井。
昔人置辘轳于上，引百丈绠下汲，深不啻十倍虎阜。
恐人失足，亦编竹护其上，止留二孔以引轴轳，人不敢涉而窥也。
井外即门，巨石东西横峙，高于洞内者五尺，若门之阈。
由井东践阈，踞门之中，内观洞顶，垂龙舞蛟，神物出没，目眩精摇；外俯洞前，绝壁抟云，重渊破壑，骨仙神耸。
此阈内井外峡，下透水门，亦架空之梁，第势极崇峻，无从对瞩耳。
阈东透石隘东北下，磴倚绝壁，壁石皆崆峒，木根穿隙缘窍，蹬断处，亦横木飞渡。
下里半而为百感村。
徐子曰：此洞外险中閟，既穿历窅渺，忽仰透崇宏，兼一山之前后以通奇，汇众流于壑底而不觉，幽明两涵，水陆济美，通之则翻出烟云，塞之则别成天地。
西来第一，无以易此。
百感东岩在百感前门之东。
由栈东危崖之端，东缘石痕一缕，数十步而得洞。
其门亦南向，门以内不甚深，而高爽窈窕，石有五色氤氲之状，由峡中东入三、四丈，转而北，有石中峙。
逾隘以进，遂昏黑。
其中又南北成峡，深十余丈，底平而上峻；北尽处有巨柱回环，其外遂通明。
跻级北上，有窍东透而欹侧，只纳天光，不堪出入也。
由窍内转而北，又连辟为二室：一室中通而外障，乃由内北达者；一室北尽而东向，乃临深而揽胜者。
先由中通之室入，其西隙旁环，俱可为房为榻。
其东之外障，亦多零星之穴，悬光引照焉。
北透一峡，达于北室，其前遂虚敞高门。
门乃东临绝壁，中有纤笋尖峙于前，北有悬崖倒垂于外，极氤氲之致，其下闻水声潺潺，则南江之水，北转而低其下入穴者也，然止闻声而不见形焉。
其内西壁，亦有群乳环为小龛，下皆编竹架栏，亦昔人栖隐者。
此洞小而巧，幽爽兼备，为隐真妙境。
第中无滴沥，非由前栈入百感后轴轳取之，则由前梯转觅涧山前，取道其遥也。
百感下水岩，在百感后门之下，百感村之南。
百感有内、外两村。
山从百感洞分两界，北向回环，下成深坞，而岩下水透山成江，奔腾曲折而北去。
从上林刁村下右江。界于其中，源长而土沃，中皆腴产。
洞在内村之南二百步，其门东北向，高耸而上，即后门也。
水自洞出，前汇为广潭，中溢两崖，石壁倒插水底。
从潭中浮筏以入，仰洞顶飘渺若云，孰意乃向之凌跨而下者耶！
洞内两壁排空，商向而入，潴水甚深。
西壁有木梯悬嵌石间，土人指曰： 此即上层轴轳之处。
昔侬智高宋代初年壮族首领时，有据洞保聚者，兹从下汲。
此其遗构也。 东壁石隙中拓，有架庐绝顶，飞缀凭空，而石墅危削虚悬二十丈，无可攀跻。
土人曰： 此戊午公无年荒歉，土人藏粟储粮以避寇者。
须缚梯缀壁以上，兹时平，久不为也。 入十余丈，下壑即穷，上峡悬透，遥眺西南峡窦深入处，高景下射，光采烨烨，而石峻无级可跻，不知所通为山之前、山之右也。
下壑石根插入水间，水面无内入之隙，水之所从，向下泛滥而出，则其中众水交合处，犹崆峒内扃，无从问津焉。
乃返筏出洞，从门外潭西蹑崖登门左之壁。
透峡窍而上，辟岩一围，其门东向，下临前潭，右瞰洞水，前眺对岸之上，旁窦氤氲，可横木跨洞门而渡也。
辟岩中广下平，可栖可憩，第门虽展拓，而对岸高屏，曾无日光之及，不免阴森。
若跨木以通对崖，则灏灵爽气无不收之矣。
此洞阻水通源，缥缈掩映，为神仙奥宫。
若夫重峦外阻，日月中扃，即内村已轶ｙì超越桃源，而况窈窕幽閟，若斯之擅极者乎！
百感前下岩，在百感洞前门之下，路西坑腋间。
其门亦南向，高拓如堂皇，中多巨石磊落，其后渐下。
盖水涨时，山前之水亦自洞外捣入者，而今无滴沥也。
洞东北隅有峡北入，其上透容光，其下嵌重石。
累数石而下窥，其底渊然，水涵深窦，而石皆浮缀两崖间，既不能破隙而下，亦不能架空而入，惟倚石内望。
西北峡穷处，亦有光内射，其隙长而狭，反照倒影，烨烨浮动，亦不如所通为山之后、山之右也。
龙巷东北坞上洞，在向武州东北七里，即百感之西崖，第路由龙巷村东入，北转盘旋成坞，枯榕北枝大江分捣其中，崖回坞绝。坠穴东入，而洞临其上，其门西向，左右皆危崖，而下临激湍。
原无入路，由其北攀线纹践悬壁以入，上幕云卷，下披芝叠。
东进六丈后，忽烘然内暖，若有界其中者。
盖其后无旁窦，而气盎不泄也。
又三丈，转而北，渐上而隘，又三丈而止。
其中悬柱亦多，不及百感之林林总总。
而下有九石如珠，洁白圆整，散布满坡坂间。
坡坂之上，其纹皆粼粼如绉簇，如鳞次，纤细匀密，边绕中洼，圆珠多堆嵌纹中，不可计量。
余选其晶圆者得数握，为董苡，为明珠，不能顾人疑也。
玉砂洞中甚难得，亦无此洁白。琅山岩在州北半里，其形正如独秀。
始见西向有门三叠，而不知登处反在东峰之半也。
余至后，黄君始命缚梯通栈，盖亦欲择其尤者为静修之地耳。
由东麓攀危梯数百级，入其东门，其门豁然高敞。
门以内遂分三径。
由北窍者，平开一曲，即透北门，直瞰龙巷后北山，大溪西来界其中，抵横裂峰西而三分之，北面峦岚溪翠，远近悉揽。
由南窍者，反从洞内折而东山，外复豁然，即东门之侧窍也。
第一石屏横断其径，故假内峡中曲出，其内下有深洼，渊坠而底平。
由其上循崖又南入峡中，渐上渐隘，有石横跨其上，若飞梁焉。
透梁下再上，峡始南尽，东壁旋穴庋空，透窗倒影，西窍高穹曲嵌，复透而南，是为南门。
其前正与州东北巨峰为对，若屏之当前，西南不能眺一州烟火，东南不能挹三曲塍流，而不知其下乃通行之峡也。
由西直入者，高穹旁拓，十丈以内，侧堰曲房，中辟明扉，若隘门之中堑者。
然其上穹盘如庐，当隘处亦上裂成峡，高剧弥甚。
透隘门而西，则西辟为堂，光明四溢，以西门最高而敞也。
堂左南旋成龛，有片石平庋为榻，有悬石下卷为拓托，皆天成器具也。
堂左右分嵌楼龛，圆转无隙，比及前门，则石阈高栏。
透窍以出，始俯门下层崖叠穴，危若累棋，浮如飞鹢，状似鹭鹚。
盖已出西望第三门之上，而中门在其下矣。
坐其上，倒树外垂，环流下涌，平畴乱岫，延纳重重，断壑斜晖，凭临无限，三门中较为最畅矣。
夫此一山，圆如卓锥，而且上则中空外透，四面成门，堂皇曲室，夹榭飞甍，靡所不备。
徙倚即殊方，宛转频易向，和风四交，蒸郁不到，洵中使负戴耳。下洞即在琅山西麓，其门西向，东入三丈余而止。
仰其上。则悬岩层穴，又连叠门两重。
余初至此，望之不能上达。
明日又至，亦不知其上层之中通于东，并不知东之可登也。
既而闻黄君命缚梯，既而由其南峡，同韦守老往百感出山之东，回望见梯已婉蜒垂空，始知上洞须东上，下洞独西入，而中洞则无由陟焉。
十九日晓起，有云。
晨餐后，半里过宁墟。
东折入山坞一里，北入峡一里，逾小脊北下。
随山东转，又二里，南那村换夫。
东北行二里，东逾一岭，曰石房岭。
下岭而东，又二里，至石房村换夫。
又东二里，复上山半里，过一岭脊。
脊不高，其北水从东北坠，其南水从南流，是为向武、镇远分界，而左、右江亦以此分焉。
随流南下一里，大路自西来合，遂东转循老山之南，东逾平陕一里，大道直东去，又从岐随水东南下一里半，四山环坞一围，曰龙那村，已镇远属矣。饭而行，北逾岭而下，共一里，又行峡中半里，与西来大道合。
于是随水形东行山峡间，五里，水形东北去，路东南上山。
半里，又从岐南逾一岭，共一里而下，得南峒村。
村人顽甚，候夫不即至，薄暮始发。
其峒四山连脊，中洼为地，池上有穴，东面溢水穿山腹东出，池西乃居人聚庐所托也。
东逾岭而下，共一里，东向行山坞间。
八里，过一村，又东与石山遇。
循其南崖，崖上石窦历乱，俱可入，崖下累石属南山，傍崖设隘门以入，于是南北两石山复峥峥屏立矣。
又东一里为镇远州，宿于州市之铺舍。
州官名赵人伟。
州宅西南向。其地在太平府东北二百里。
西南一日至全茗，又经养利而达俯。西北为向武界，十八里。
州前流甚细，南入山峡，据土人言，乃东北至佶伦，北入右江者。
由此言之，则两江界脊西自镇安、都康，经天灯墟，龙英之北，向武之南，二州分界。
昨所过石房村东南之脊，乃北走分支，其南下之水，尚非入左江者也。
