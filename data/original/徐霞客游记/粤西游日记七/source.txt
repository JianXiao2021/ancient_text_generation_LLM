十三日，早促饭，即出靖藩城北门，过独秀西庵，叩绀谷，已入内官礼忏矣。
登峰之约，复欲移之他日。
余召与其徒灵室期，姑先阳朔，而后来此。
乃出就日门，过木龙南洞，由其下渡江。
还望木龙洞下层，复有洞滨江穿麓，潆流可爱。
上江东涯，即溯江流北行，不半里，入千佛阁，乃平殿也。
问所谓辰山者，自庵至渡头东街，僧俗少及长俱无一知。
乃东向苍莽行，冀近山处或得一识者，如屏风岩故事。
随大路东北五里，眺尧山在东，屏风岩在南，独辰山茫然无辨。
一负刍者，执而问之，其人曰： 余生长于此，未闻所谓辰山。
无已，则东南数里有寨山角，其岩前后相通，或即此也。 
余欲从之，将东南行，忽北望一山，去路不一里，而其山穹然有洞，洞口有石当门，赭色斑烂，彪炳文采焕发有异。
亟问何名，负刍者曰： 老虎山也。 
余谓静闻： 何不先了此，而后觅辰山。 
遂北由岐行一里，抵山下。
有耕者，再问之，语如初。
乃望高贾勇，遂先登洞口斑烂石畔，穿入跨下，其内天光自顶四射。
由下北透其腹，再入重门，支峡后裂，层庋上悬，俱莫可度。
返南向重门内，攀崖上跻，遂履层楼，徘徊未下。
忽一人来候洞前，乃下问之，曰： 是山名老虎山，是洞名狮子口，以形也。
又名黄鹏岩，以色也。
山前有三洞：下曰平地，中曰道士，上曰黄鹏。 
似欲为余前驱者。
余出洞，见山顶石丛参错，不暇与其人语，遂循路上跻。
其石片片，皆冰棱铁色。
久之下岭，石棱就夷，棘道转没。
方踯躅间，前候者自山下释耒ě农具趋上，引余左入道士岩。
岩亦南向，在黄鹏之东而稍下，所谓中洞也。
洞之前壁，右镌李彦弼，左镌胡槻诗，皆赠刘升之者。
升之家山下，读书洞间，故当道皆重之。
拂读诗叙，始知是山之即为辰山。
又得辰山之不待外索，更奇甚。
前得屏风岩于近山之指示，又得中隐山于时登之摹拟，若此山近人皆以为非，既登莫知其是，而数百年之遗迹，独耿然真实明白示我也，又孰提醒而孰嘿导之耶？
余就岩录诗，因令顾仆随导者往其家就炊，其人欣然同去。
东向下山，以为其家不远，瞻眺无近村，始知尚在东北一里外也。
其人姓王名世荣，号庆字，山四旁惟兹姓最近，为山之主。
抵王氏，主人备餐加豆，且留宿焉。
余见尧山渐近，拟为明日游，因俞ú表示应允其请，而以余晷时间索近胜。
庆字乃肩梯束炬前导，为青珠洞游。
不约而随者数十人，皆王姓。
遂复趋辰山北麓。
其洞北向，裂峡上并山顶，内界两层。
始向南，入十余丈，乃攀崖而上，其中穹窿而暗。
稍转而西，乃竖梯向北崖上跻。
既登，遂北入峡中五丈余，透出横峡。
其峡东西横亘，上高俱不见顶。
由东行四五丈，渐辟生光，有大石柱中悬。
绕出柱西，其峡又南北竖裂：南入而临洞底，即穹窿暗顶之上也；北出而临洞门，即裂峡分层之巅也。
洞门中列二柱，剖为一门二窗，延影内射，正当圆柱。
余诧以为奇，而导者曰： 未也。 
转从横峡口，又由西行四五丈，有窍南入，甚隘。
悉去衣赤体，伏地蛇伸以进。
其穴长三丈，大仅如筒，又曲折而有中悬之柱，若范模子人之身而为之窍者。
时从游两人以火炬先入，余继之。
半晌而度，即西坠度板，然后后入者得顶踵而入，几几乎度一人须磨捱一时矣。
过隘，洞复穹然，上崇下陷，乃俯南降，垂乳纷列，迥与外异。
导者曰： 未也！ 
又西逾一梁，梁横若阈，下可由穴以坠，上可截梁而度。
越梁西下，石乳愈奇。
四洼既穷，复转北上，靡丽盈眸，弥更加转弥胜。
盖此洞与山南之黄鹏正南北相当，而南则层叠轩朗，涤虑怡神，可以久托；北则重嫱险巇，骇心恫目，所宜暂游。
洵一山皆空，其环峙分门者虽多，无逾此二妙矣。
出，复东循北麓，过洞门一，不甚深。
转南向而循东麓，先过高穹之洞一，又过内削三曲一，又过狗头岩一，皆以高悬不入。
又南过道十后峡门，又南得和合岩。
其岩亦东向，内辄南裂成峡，而峡东壁上镌和、合二仙像，衣褶妙若天然，必非尘笔可就。
转西向而循南麓，遂入平地岩。其门南向，初入欹侧，不堪平行，侧身挨北缘东隙而上，内境既穹，外光渐嫱。
时火炬俱弃北隅，庆宇复欲出取，而暮色亦上，不堪栖迟，乃谢之出。
亦以此洞既通中洞，已穷两端，无复中撷é采摘矣。
乃从山东北一里，复抵王氏。
庆宇之母，已具餐相待。
是夜月色甚皎，而蚊聚成雷，庆宇撤己帐供客，主仆俱得安寝。
十四日，早餐于庆宇处，遂东行。
过一聚落，又东北共三里，过矮山。
其山在尧山之西，漓水之东，其北复耸一枝，如拇指之附，乃石山最北之首峰也。
山南崖削立，下有白岩洞。
洞门南向，三窦旁通；其内垂石，如莲叶卷覆，下多透漏，列为支门；其后少削，而下辄复平旷；转而西入数丈，仍南透天光。
出洞而东，有庵两重，庵后又有洞甚爽，僧置牛栏猪笠于中，此中之点缀名胜者如此！
北小山之顶，一小石尖立，特起如人。
山之名 矮 ，以矮于众山；余见其嶙峋，欲以雅名易之，未能也。
于是东向溯小溪行，共二里，抵尧山西麓。
由王坟之左渡一小石桥，乃上山，入古石山坊，共二里，抵玉虚殿。
其处山回成坞，西向开洋，水自山后转峡而来，可润可耕，名天赐田，而土人讹为天子田。
由殿右转入山后，则两山夹而成涧。
乃南向溯涧半里，又逾涧东上半里，始登岭角，于是从岭上望东北最高峰而登。
适得樵者，询帝尧庙所在。
其人指最高峰曰： 庙在此顶，今已移麓，惟存二石为识，无他可睹也。 
乃益东北上，三过狭脊，三登三降。
又二里，始登第一高峰，然庙址无影响，并二石亦莫辨焉。
盖此中皆石峰森立，得土山反以为异，故群而称之，犹吾地皆土山而偶得一石峰也。
大舜虞山已属附影，犹有《史记》苍梧之文，而放勋何与于此哉！
若谓声教南暨到，则又不独此山也。
或者曰： 山势岩峣。 
又或曰： 昔为瑶人所穴，以声音之同，遂讹为过化所及。
如卧龙之诸葛，此岂三国版图哉！ 其山之东，石峰攒丛，有溪盘绕其间，当即大坝之上流，出于廖家西者也。
凭眺久之，仍五里下，饭于玉虚殿。
又二里，抵山麓小桥。
闻其北有尧庙，乃县中移以便伏伏天腊严冬故事者，其东南有寨山角铁峰山，其名颇著。
乃又南渡一桥，于是东南循尧山南麓而趋，将先探铁峰，遂可西南转及寨山、黄金而返也。
五里，已出尧山东南坞。
其南石峰森森，而东南一峰，尤铮铮屼突。
余疑其为铁峰山，得两人自东来，问之，曰： 铁峰在西，已逾而东矣！ 余不信，曰： 宁失铁峰，此铮铮者不可失也！ 
益东南驰松篁，复得一小沙弥，询铁峰，曰： 前即是矣！ 
出林，夹右转石山而南，将抵铮铮突峰之西，忽一老者曳杖至。
再询之，则夹右而转者即铁峰，其东南铮铮者乃天童观后峰，铮铮者可望而不可登，铁峰山则可登而不可入。
盖铁峰颇似独秀，其下有岩洞，昔有仙留记，曰： 有人开得铁峰山，真珠金宝满担担。 
故先后多凿崖通窍者，及将得其门，辄坠石闭塞焉。
老者指余循南麓遍探，仍返勘东麓，俱无深入容身之窍。
乃西驰一里，转入南岐。
又一里抵冷水塘。
小桥跨流，急涌西南而去，一村依山逐涧，亦幽栖之胜，而其人不之觉也。
村南石峰如屏，东西横亘，从西嘴望之，只薄若立指。
从其腋东转南山之坳，则遂出山南大道。
始驰而西，共三里过万洞寺，则寨山在其西矣。
其地石山始开，平畴如砥，而寨山兀立其中。
望其东崖，穹然壁立，悬崖之上，有室飞嵌，而不见其径。
转循山南，抵山西麓，乃历级北上。
当西北隅，崖开一罅，上架横梁，乃逾梁入洞，贯腹而东，透出东崖，已在嵌室之内矣。
余时急于东出，西洞真形俱不及细按。
及透东洞，始解衣憩息，竟图托宿其间，不暇更问他胜矣。
十五日，寨山洞中多蚊，无帐睡不能熟。
晨起，晓日即射洞而入，余不候盥栉，辄遍观洞中。
盖其洞西北东南，前后两辟，而中则通隘，仅容一人。
由西麓上山腰，透入飞石下，旋转蹑其上，卷石为桥，以达洞门。
门西北向，门内洞界为两，南北并列，俱平整可居。
北洞之后，即通隘透腹处也，隘长三丈。
既入，即宽辟为岩，悬乳垂莲，氤氲左右，而僧结屋掩其门。
东岩上下，俱极崇削，惟屋左角余飞台一掌，不为屋掩。
余先是中夜为蚊所驱，时出坐其上。
月色当空，见平畴绕麓，稻畔溢水，致甚幽旷。
东岩之下，亦有深洞，第不透明。
路当山麓，南转始得东上。
余既晨餐，西北望黄金岩颇近，亟趋焉，不复东寻下洞也。
自九疑瑶峒，俱以取拐为务。
其下即裂为洞，洞不深而高，南北交透，前低后峻。
后门之半，复有石横飞，若驾虹空中，门界为二。
既内外分启，亦上下层分，映彻之景，莫此为甚，土人俱指此为黄金岩。
余既得之黄公之外，又觉此洞之奇，虽中无镌刻，而心有余幸幸运。
由洞内上跻，北出驾虹之下，俯瞰北麓，拖剑江直啮其下而西去焉。
踞坐久之，仍南下出洞。
其右复有一洞，门亦南向高裂，其内则深入而不透，若重峡而已。
已从西麓北转，山之西北，亦有一洞西向，则中穹而不深，亦不透。
其对山有东向之洞，与此相向，若门庑对列。
其洞则内分四支如 十 字。
东北二门则外透而明，然东其所入，北乃悬崖也；西南二峡则内入而黑，然西其上奥，南乃深潭也。
拖剑之水在东峰之北，抵此洞前，转北循山。
当洞有桥跨之，桥内汇而为池，亦山丛水曲之奥矣。
出洞，不知其名，心诧其异，见汲水池中者，姑问之。
其人曰： 此洞无名。
其上更有一洞，可跻而寻也。 
亟从之。适雨至不为阻，披箐透崖而上。
南北两石屏并立而起，微路当其中，甚峻。
洞峙南屏后，门亦东向，而不甚宏。
门左刻石一方，则宋人遗迹也，言此洞山回水绕，洞名黄金，为东坡居士香火院。
岩中东坡题额可拓，予急觅之。
洞右有旧镌，上有 黄金岩 三字可辨。
其下方所书，则泐剥无余矣。
始知是洞为黄金，而前乃其东峰之洞。
一黄金洞而既能得土人之所不知，又能知土人之所误指，且又知其为名贤所遗；第东坡不闻至桂为可疑耳。
洞内无他奇，而北转上透天光，断崖崩溜，无级可攀。
乃出门左，见北屏内峡，有路上跻，第为积莽所翳，雨深蔓湿，不堪置足，余贾勇直前，静闻不能从焉。
既登，转而南，则上洞也。
洞门北向。
门外棘蔓交络，余缕分而节断之，乃得入门。
门内旁窦外通，重楼三叠，下俯甚深，上眺亦异，然其上俱无级罅可攀。
谛视久之，见中洞之内，有旁窦可穿而上，第隘而层折，四体难舒。
于是脱衣赤体，蛇伸蠖曲，遂出上层，踞洞口飞石驾梁之上，高呼静闻，久而后至，亦以前法教猱而升，乃共下焉。
时顾仆待下洞桥端甚久，既下，越桥将西趋屏风山，欲更录《程公岩记》并《壶天铭序》。
回望黄金岩下，其西北麓诸洞尤多，乃复越桥而西，随拖剑绕山北麓，其处又北向洞二，西向洞三，或旁透多门，或内夹深峡，一山之麓，靡不嵌空，若垂云覆冀焉。
极西一洞门，亦自西北穿透东南，亦北低南峻，与东峰午，令顾仆先炊王庆宇处，余与静闻西望屏风山而趋。
将度拖剑水，望两山之中，又南界一山，其下有洞北向，复迂道从之。
则其洞亦旁分两门，一北一东，此山之东北隅洞也。
其西有级上跻，再上而级崩路削，又有洞北向。
其前有垣，其后有座，乃昔时梵宇所托，虽后左深窍可入，然暗不能穷。
乃下抵西北隅，则旁透之洞，中空之峡，又连辟焉，颇与黄金岩之西北同。
从此遂西度石堰，共一里入程公岩，录东崖记、铭二纸。
铭乃范成大，记乃侯彭老。
崖高石侧，无从缘拭，抄录甚久，有数字终不能辨。
时已过午，腹中枵然，乃出岩北趋王氏。
不半里，过一村，以衣质梯抵押，复肩至岩中，缘拭数字，尽录无遗。
复缘拭西崖《张安国碑》，以其草书多剥，有数字不辨焉。
时已下午，于是出洞还梯，北二里，饭于王氏。
王氏杀鸡为黍，待客愈隆。
其母再留止宿，余急于入城，第以胡槻诗下刘居显跋未录，居显，升之乃郎。攀凳拂拭，而庆宇复负而前趋。
西一里，入道士岩东峡门，穿入洞中，拭左崖，再读跋，终以剥多置。
又校得胡诗三四字，乃入洞右隅之后腋，即与下洞平地岩通者。
其隙始入甚隘，少进而西，则高下穹然，暗不可辨。
庆宇欲取火为导，余曰： 不若以余晷探外未悉之洞也。 
遂仍出东峡，循东麓而北，过狗头洞。
洞虽奇而名不雅，竟舍之。
其北麓又有一洞，北门亦东向，外若裂罅。
攀隙而上，历转三曲，遂透三窗，真窈窕之鹫宫，玲珑之鷟宇也。
出洞再北，即为高穹之洞。
其门南向，上盘山顶，与北之青珠并。
入其内，即东转而上跻，已而北转，渐上渐黑，虽崇峻自异，而透朗独悭，非金之所心艳也。
出洞，日已薄暮，遂别庆宇南趋二里，过屏风山西麓，至是已周其四面矣。
又三里，过七星岩，又一里，入浮桥门，则离寓已三日矣。
