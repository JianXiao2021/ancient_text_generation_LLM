二十日饭而行，犹寒甚而天复霁。
由西门北向循西山行，五里，抵一村，其北有水自西峡出，遂随之入。
一里余，稍陟坡，一里余，有村在涧西，曰四平坡。
北转五里，渡溪桥，又北上三里，为九鼎山寺。
又二里陟其巅，饭。
下午，从东北下，三里，过北溪桥，仍合大路，循梁王山西麓西北溯流入。
五里，梁王村。
北八里，松子哨。
行半里，溪西去，路北上，半里，逾岭。
又东北下者五里，则溪复自西来，又有一小溪，自幕山北麓来与之合，乃涉其交会处，是为云、宾之界。
又东二里，为自北关，已暮。
又东二里半，渡涧桥之北。
又东半里，转北一里半，为山冈铺，宿。
二十一日平明，行大坞中。
北向十里，其西为宾居。
又北五里，有小水出田间。又北三里，有涧自西峡出，随之北二里，为火头基。
西北连渡二溪，又北五里，总府庄。
又北三里，宾川州在东坡上，东倚大山，西临溪流，然去溪尚里许；其滨溪东岸者，曰大罗城。
令行李先去，余草记西崖上。
望州北有冈自东界突而西，其北又有冈自西界突而东，交错于坞中，为州下流之钥，溪至是始曲折潆之，始得见其形焉。
又北三里半，逾东突之冈，则见有村当其北麓，是名红帽村。
溪自东南潆东突之冈，西转而潆于村之前，其前又开大坞北去。
仍循西山北行，五里，渐转而西，于是岐分为二：东北随流遵大坞直去者，由牛井街通浪沧卫道；西北从小坞逾岭者，由江果往鸡足道。
余初由山冈铺北望，以为东界大山之北岭即鸡足，而川中之水当西转出澜沧江。
至是始知宾川之流乃北出金沙江，所云浪沧卫而非澜沧江也；其东界大山，乃自梁王出北转，夹宾川之东而北抵金沙，非大脊也。
从小坞西二里，逾西界之脊，始见鸡足在西，其高与东界并，然东界尤屏亘，与雷应同横穹半壁云。
从脊上南望，其南五德山横亘天南，即前洱海卫所望九鼎西高拥之山，其上有雪处也，至是又东西横峙；其东又耸幕山，所谓梁王山也；二山中坳稍低，即松子哨度脊而北处也。
从岭西行三里，稍北下，有溪自西而东，注于宾川大溪，架梁其上，覆以亭，是为江果村，在溪北岸，其流与火头基等。
时日甫下午，前向东洞尚三十五里，中无托宿，遂止。
二十二日昧爽，由江果村饭，溯溪北岸西行。
其溪从西峡中来，乃出于鸡山南支之外，五福之北者，洱海东山之流也。
四里，登岭而北，寒风刺骨，幸旭日将升，惟恐其迟。
盘岭而北一里半，见岭北又开东西坞，有水从其中自西而东，注于宾川大溪，即从牛井街出者。
此坞名牛井，有上下诸村，其水自鸡足峡中来，所谓盒子孔之下流也。
于是西向渐下，一里半而抵坞中。
又西一里过坞中村后，在坊曰 金牛溢井 ，标胜也。
土人指溪北冈头，有井在石穴间，云是昔年牛从井出处也。又西二里，复逾冈陟峡，盖其山皆自南突出，濒溪而止，溪东流潆之，一开而为炼洞，再开而为牛井，此其中突而界之者。
盘峡而上，迤逦西北，再平再上，五里，越岭而复得坞。
稍下一里半，有坊在坡，曰 广甸流芳 。
又一里半，复过一村后，此亦炼洞最东南村也。
又北二里，有村夹道，有公馆在村头东北俯溪，是为炼洞之中村。
其北二里，复上岭。
二里，越之而北，有坊曰 炼法龙潭 ，始知其地有蛰龙，有炼师，此炼洞所由名也。
又北二里，村聚高悬，中有水一池，池西有亭覆井，即所谓龙潭也。深四五丈，大亦如之，不溢不涸，前濒于塘，土人浣于塘而汲于井。
此鸡山外壑也，登山者至是，以为入山之始焉。
其村有亲迎者，鼓吹填街。
余不顾而过，遂西北登岭。
五里，有庵当岭，是为茶庵。
又西北上一里半，路分为二：一由岭直西，为海东道，一循峡直北，为鸡山道。
遂北循之。
稍下三里而问饭，发筐中无有，盖为居停所留也。
又北下一里，有溪自西南峡中出，其峡回合甚窅ｙｏ深远，盖鸡足南峡之山所泄余波也。
有桥亭跨两崖间。
越其西，又北上逾岭，一里，有哨兵守岭间。又北一里，中壑稍开，是为拈花寺，寺东北向。
余馁ｌěｉ饥饿甚，入索饭于僧。
随寺北西转，三里，逾冈之脊，是为见佛台。
由此西北下一里，又涉一北下之峡，又西逾一北下之脊，始见脊西有坞北坠，坞北始逼鸡山之麓。
盖鸡山自西北突而东南，坞界其中，至此坞转东北峡，路盘其东南支，乃谷之绾会处也。
西一里，见有坊当道左，跨南山侧，知其内有奥异。
讯之牧者，曰： 其上有白石崖，须东南逾坡一里乃得。 
余乃令行李从大道先向鸡山，独返步寻之。
曲折东南上，果一里，得危崖于松箐之间。
崖间有洞，洞前有佛字，门北向，钥不得入。
乃从其西逾窒阻塞径之棘以入，遍游洞阁中。
又攀其西崖探阁外之洞，见其前可以透植木而出，乃从之下，一里仍至大路。
又西北二里，下至坞中，渡溪，是为洗心桥，鸡山南峡之水，西自桃花箐、南自盒子孔出者，皆由此而东出峡，东南由炼洞、牛井而合于宾川者也。
溪北鸡山之麓，有村颇盛，北椅于山，是为沙址村，此鸡山之南麓也。
于是始迫鸡山，有上无下矣。
从村后西循山麓，转而北入峡中，缘中条而上，一里，大坊跨路，为灵山一会坊，乃按君宋所建者。
于是冈两旁皆涧水冷冷，乔松落落。
北上盘冈二里，有岐，东北者随峡，西北者逾岭；逾岭者，西峡上二里有瀑布，随峡者，东峡上二里有龙潭；瀑之北即为大觉，潭之北即为悉檀。
余先皆不知之，见东峡有龙潭坊，遂从之。
盘磴数十折而上，觉深窅险峻，然不见所谓龙潭也。
逾一板桥，见坞北有寺，询之，知其内为悉檀，前即龙潭，今为壑矣。
时余期行李往大觉，遂西三里，过西竺、龙华而入宿于大觉。
二十三日饭于大觉，即东过悉檀。
悉檀为鸡山最东丛林，后倚九重崖，前临黑龙潭，而前则回龙两层环之。
先是省中诸君或称息潭，或称雪潭，至是而后知其皆非也。
弘辨、安仁二师迎饭于方丈，即请移馆。
余以大觉遍周以足疾期晤相约见面，于是欲少须之等待。
乃还过大觉，西上一里，入寂光寺。
住持者留点。
此中诸大刹，惟此七佛殿左右两旁俱辟禅堂方丈，与大觉、悉檀并丽。
又稍西半里，为水月、积行二庵，皆其师用周所遗也，亦颇幽整。
二十四日入晤遍周，方留款而弘辨、安仁来顾，即恳移寓。
遂同过其寺，以静闻骨悬之寺中古梅间而入。
问仙陀、纯白何在，则方监建塔基在其上也。
先是余在唐大来处遇二僧，即殷然以瘗ｙì埋葬骨事相订。
及入山，见两山排闼ｔ门，东为水口，而独无一塔，为山中欠不足事。
至是知仙陀督塔工，而未知建于何所。弘辨指其处，正在回龙环顾间，与余意合。
饭后，遂东南二里，登塔基，晤仙陀。
二十五日自悉檀北上，经无息、无我二庵。
一里，过大乘庵，有小水二派，一自幻住东，一自兰陀东，俱南向而会于此，为悉檀西派者也。
从二水之中蹶坡上，二里余，东为幻住，今为福宁寺，西冈为兰陀。
幻住东水，即野愚师静室东峡所下，与九重崖为界者；幻住西水，即与艮一兰陀寺夹坞之水，上自莘野静室，发源于念佛堂，而为狮子林中峡之水也。
循东冈幻住旁，北向一里而得一静室，即天香者。
时寺中无人，人讯莘野庐，小沙弥指在盘崖杳蔼遥远不可见的山雾间，当危崖之西。
乃从其后蹑崖上，穿林转磴，俱在深翠中，盖其地无乔松，惟杂木缤纷，而叠路其间，又一景矣。
数十曲，几一里，东蹑冈，即野愚庐；西缘崖度峡，即莘野庐道。
于是西向傍崖，横陟半里，有一静室高悬峡中，户扃门户关闭莫入，是为悉檀寺库头所结。
由其前西下兰陀寺，蹑其后而上，又半里而得莘野静室。
时知莘野在牟尼山，而其父沈翁在室，及至而其门又扃，知翁别有所过，莫可问。
遂从其左上，又得一静室。
主僧亦出，有徒在，询之，则其师为兰宗也。
又问： 沈翁何在？ 曰： 在伊室。 
问： 室何扃？ 曰： 偶出，当亦不远。 
余欲还，以省中所寄书畀之。
其徒曰： 恐再下无觅处，不若留此代致也。 
从之。
又从左峡过珠帘翠壁，蹑台入一室，则影空所栖也。
影空不在。
乃从其左横转而东，一里，入野愚静室，所谓大静室也。
有堂三楹横其前，下临绝壁。
其堂窗棂疏朗，如浮坐云端，可称幽爽。
室中诸老宿具在。
野愚出迎。
余入询，则兰宗、影空及罗汉壁慧心诸静侣也。
是日野愚设供招诸静侣，遂留余饭。
饭后，见余携书箧，因取箧中书各传观之。
兰宗独津津不置，盖曾云游过吾地，而潜心文教者。
既乃取道由林中西向罗汉壁，从念佛堂下过，林翳不知，竟平行而西。
共一里半，有龛在磐石上，入问道。
从其西南半里，逾一突嘴，即所谓望台也，此支下坠，即结为大觉寺者。
望台之西，山势内逊，下围成峡，而旃ｚｈｎ檀檀香林之静室倚之。
峡西又有脉一支，自山尖前拖而下，是为旃檀岭，即西与罗汉壁分界者。
是脉下坠，即为中支，而寂光、首传寺倚之，前度息阴轩，东转而尽于大士阁者也。
由望台平行而西，又二里半而过此岭。
岭之西，石崖渐出，高拥于后。
乃折而北上半里，得碧云寺。
寺乃北京师诸徒所建，香火杂沓，以慕师而来者众也。
师所栖真武阁，尚在后崖悬嵌处。
乃从寺后取道，宛转上之。半里，入阁，参叩男女满阁中，而不见师。
余见阁东有台颇幽，独探之。
一老僧方濯足其上，余心知为师也，拱而待之。
师即跃而起，把臂呼： 同声相应，同气相求。 
且诠解详细解释之。
手持二袜未穿，且指其胸曰： 余为此中忙甚，袜垢二十年未涤。 
方持袜示余，而男妇闻声涌至，膜拜举手加额，长跪而拜不休，台小莫容，则分番迭换。
师与语，言人人殊，及念佛修果，娓娓不竭。
时以道远，余先辞出。
见崖后有路可蹑，复攀援其上。
转而东，得一峡上缘，有龛可坐，梯险登之。
复下碧云庵。
适慧心在，以返悉檀路遥，留余宿。
主寺者以无被难之，盖其地高寒也。
余乃亟下。
南向二里，过白云寺，已暮色欲合。
从其北傍中支腋行，路渐平而阔。
二里，过首传寺，暗中不能物看色。
又东南一里余，过寂光。
一里，过大觉。
又东一里过西竺，与大道别，行松林间，茫不可见。
又二里过悉檀前，几从龙潭外下，回见灯影，乃转觅。
抵其门，则前十方堂已早闭不肯启，叩左侧门，乃得入宿焉。
二十六日晨起饭。
弘辨言： 今日竖塔心，为吉日，可同往一看。
幸定地一处，即可为静闻师入塔。 
余喜甚。
弘辨引路前，由龙潭东二里，过龙砂内支。其腋间一穴，在塔基北半里，其脉自塔基分派处中悬而下。
先有三塔，皆本无高弟也。
最南一塔，即仙陀、纯白之师。
师本嵩明籍，仙陀、纯白向亦中表，皆师之甥，后随披薙ｔì，又为师弟。
师归西方，在本无之前，本公为择地于此，而又自为之记。
余谓辨公，乞其南为静闻穴。
辨公请广择之。
又有本公塔在岭北，亦惟所命。
余以其穴近仙陀之师为便，议遂定。
静闻是日入窆ｂｉｎ埋葬。
