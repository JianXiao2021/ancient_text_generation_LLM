初五日暂憩悉檀寺。
莘野乃翁沈君，具柬邀余同悉檀诸禅侣，以初六日供斋狮林，是日遂不及出。
初六日悉檀四长老饭后约赴沈君斋：沈君亦以献岁周花甲年初满六十岁，余乃录除夕下榻四诗为祝。
仍五里，至天香庐侧，又蹑ｎｉè登峻二里而登莘野楼，则白云、翠月、玄明诸静侣皆在。
进餐后，遂同四长老遍探林中诸静室。
宛转翠微间，天气清媚，茶花鲜娇，云关翠隙，无所不到。
先过隐空，为留盒茗。
过兰宗、野愚，俱下山。
过体极静庐，预备茶盒以待。
下午，仍饭于莘野楼。
今主摩尼，间归本刹，乃四长老之兄行也。
有子现在鹤庠。野愚师又至，遂共斋本刹。下午，野愚、兰宗由塔盘往大士阁，余赴大觉之招。
小食后，腹果甚，遂乘间往寂光，录前所未竟碑。
仍饭于大觉，而还悉檀宿。
初八日饭后，四长老候往本无塔院，盖先期以是日祭扫也，余从之。
仍还由大路，循东岭而南，半里，为静闻瘗ｙì掩埋骨处，乃登拜之。
又南一里，则龙砂古代神话中的四方神中的青龙，代表东方。东边左砂即龙砂，此指山势外支，又自东岭分突而西，与西支传衣之峰对，亦夹持于悉檀之前，其势甚雄。
大士阁东龙潭诸水，阁西瀑布诸水，悉由此而出。
此岭为一山之龙砂，而在悉檀为尤近，即鸡足前三距鸡脚爪中之东南支也。
其脉自绝顶东亘，屏立空中，为罗汉壁、狮子林、点头峰、九重崖后脊。
中支由罗汉壁下坠而止于大士阁，东支由九重崖东南环为此岭，若臂之内抱，先分一层为内砂，与中支大士阁对，又纡此层为外砂，与西支传衣后峰对。
其势自东而西突，其度脊少坳如马鞍，故昔以马鞍岭名之。
余初入鸡山抵大觉，四顾山势，重重回合，丛林净室，处处中悬，无不恰称，独此处欠一塔，为山中缺陷。
及至悉檀，遥顾此峰尤奇，以为焉得阿育王大现神通于八万四千中，分一灵光于此。
既晤弘辨，问仙陀何在？曰： 在塔盘。 
问塔盘何在？
则正指此山也。
时尚未竖塔心，不能遥瞩，自后则瞻顾如对矣。
人谓鸡山前伸三距，惟西支长，而中东二支俱短，非也。
中支不短，不能独悬于中，令外支环拱。
西支固长，然其势较低，盖虎砂正欲其低也。
若东支之所谓短者，自其环抱下坠处言之，则短，自其横脊后拥处言之，则甚长而崇，非西支之可并也。
盖西支缭绕而卑低，虎砂也，而即以为前案；东支夭屈伸自如矫而尊，龙砂也，而兼以为后屏，皆天设地造，自然之奇，拟议所不及者也。
塔盘当峰头，在马鞍中坳之西，有大路在马鞍之间，则东南下鸡坪关者；有岐路在马鞍之东，则东北向本无塔院者。
昔闻霄汉鹊桥，以渡水也，今反为水渡，抑更奇矣。大觉则抑之地中以倒射，此则浮之空中使交通，皆所谓颠倒造化也。
由坳东向循峰，则鸡山大脊之南尽处也。
其前复开大洋，分支环抱，又成一向，可谓灵山面面奇矣。
共二里，登谒本无塔。
诸静侣及三番僧皆助祭，余则享馂焉。
时同祭者，四长老外，则白云、复吾、沈公及莘野诸后裔俱集。
若兰宗、艮一，则本公雁行，故不至云。
祭后，仙陀、纯白又携祭品往祭马鞍岭北三塔，遂及静闻。
下午，还过塔盘，叩仙陀，谢其祭静闻也。
初九日晨餐后，余即携杖西行。
三里，过息阴轩。
轩在中支之脊，大觉寺之前案也，为本无师静摄养生处。
额为佥宪冯元成时可所书。
筇竹轩，亦曰息阴，以本无从筇竹披剃也。其前有三岐：从左渡涧，趋大觉、寂光；从右渡涧，趋传衣，下接待；从后直上，则分渡右涧，或由慧林而上对峰，或陟西支而抵华严焉。
余乃先半里从右渡，转而东上南岭，半里，盘其东崖之上，即瀑布之西峰也。
于是循之南行，东瞩中支之大士阁在其下，东支之塔盘岭对其上。
平行三里，乃东转随坡下，一里，则传衣寺东向倚山之半。
其北先有止止庵，嘿庵真语所建，传衣大机禅师之友也。
又南为净云，彻空真炳所建。
又南有弥陀、圆通、八角三庵，皆连附于传衣寺者，而八角名之最著，以昔有八角亭，今改创矣。
八角开创于嘉靖间，为吉空上人所建。
其南即为传衣寺，寺基开爽，规模宏拓，前有大坊，题曰 竹林清隐 ，乃直指毛堪苏州毛具茨也。
所命，颇不称。上又一直指大标所题古松诗，止署曰 白岳 。
古松当坊前，本大三围，乃龙鳞，非五鬣，此指枕针也。
山间巨松皆五鬣，耸干参天，而老龙鳞颇无大者，遂以纠拿见奇。干丈五以上，辄四面横枝而出，枝大侔于干，其端又倒垂斜攫ｊｕé像爪抓取，尾大不掉，干几分裂。
今筑台拥干，高六七尺，又植木支其横枝，仅免于裂，亦幸矣。
由梯登台，四面横枝倒悬于外，或自中跃起，或自巅垂飏，其纷纠翔舞之态，不一而足，与天台翥，其一类耶？
坊联曰： 花为传心开锦绣，松知护法作虬龙。 
为王元翰聚洲笔。
门联曰： 峰影遥看云盖结，松涛静听海潮生。 
为罗汝芳近溪笔。
差可人意。
然罗联涛潮二字连用，不免叠床之病，何不以 声 字易 涛 字乎？
寺昔为圆信庵，嘉靖间，李中谿ｘī元阳为大机禅师宏创成寺，其徒印光、孙法界，戒律法规一如大机。
万历辛丑元日毁于火，法界复鼎建之，视昔有加。
先是余过止止庵，一病僧留饭，坐久之，见其方淅米，乃去，饭于净云僧觉心处，遂入参寺中，入其西藏经阁。
阁前山茶树小而花甚盛，为折两枝而出。
乃东北下峡中，一里，有垣围一区，濬山为池，畜金鱼于中，结茅龛于上者，亦传衣之裔僧也。
云影山光，以一泓印之，不觉潭影空心。
又东北下半里，抵峡底，则瀑布之下流也，去瀑布已一曲。
昔从瀑上瞰，不见其底，今从峡底涉，亦不见其瀑。
峡西有草庐菜畦，则犹传衣之蔬圃也。
峡中水至是如引丝，反不如悬瀑之势巨矣。
渡涧，乃东上坡，一里而至大道，则大士阁之侧也。
阁倚中支南突之半，其前有坊有楼，历级甚峻，后为阁，飞甍叠栋，上供大士，左右各有楼，其制亦敞。
乃万历丙午，直指沈公所建，选老僧拙愚者居之，命曰三摩寺。
余录碑阁下，忽一僧殷勤款曲，问之，乃拙公之徒虚宇也。
虚宇又为兰宗之派，今拙公没，虚宇当事。
昨野愚、兰宗宿此，想先道余，故虚宇一见惓惓，且留宿。
余以日暮碑长，许之。令顾仆返悉檀，乃下榻于西楼之奥室位于西南的房间。初十日晨起盥栉，而顾仆至，言弘辨师遣僧往丽江已行，盖为余前茅者打前战。
余乃候饭，即从寺右大道北上，二里，陟中支之脊，有庵踞其上，曰牟尼庵。
其前松影桃花，恍有异致。
庵后即观瀑亭，回瞰瀑布，真有观不足之意。
仍溯中支二里，过息阴轩，从其后直西一里，又南下渡涧西行，已在大觉寺蔬圃之南矣。
盖大觉蔬圃当中支之后，中支至是自北转东，其西有二流交会，即瀑布之上流也。
一自罗汉壁东南下，一自华严东北流，二水之交，中夹一支，其上为慧林庵，乃西南支东出之旁派，圣峰白云寺所倚者也。
华严之路，又从圃东渡其下流。
乃从涧南溯之西上，一里半，渐逾支脊。
其南复有一涧，与西支东走之脊隔。
又从其涧北溯之西上，一里余，见脊上有冢坟墓三四，后有轩楼遗构，与冢俱颓。
此脊乃西支余派，直送而出，无有环护，宜其然也。
由冢西复下峡，其峡复有二：在南者，自西支法照寺南发源，东下经华严寺北，至此而与北涧合；在北者，自西支法照寺北发源，东下经毗卢寺北，至此而与南涧合。
二水之交，中夹一支，为华严寺北向之案，亦西南支东出之旁派，毗卢、祝国二寺所倚者也。
涉北涧，有二岐：随涧西行者，为祝国、毗卢道；由支端登脊而上，溯南涧之北西行者，为华严道。
余乃登脊，瞰南涧行。
一里，有亭桥横跨涧上，乃华严藉为下流之钥也。
度桥，始为西南本支，又西半里而得华严寺。
寺当西南支之脊，东北向九层崖而峙，地迥向异，又山中一胜也。
盖鸡山中东二支，及绝顶诸刹，皆东南二向，曾无北拱者，惟此寺回首返照，北大山诸林刹，历历倒涌，亦觉改观。
规模亦整，与传衣伯仲。
嘉靖间，南都古德月堂开建，其徒月轮，以讲演名，万历初，圣母赐藏。
后遭回禄火灾。
今虽重建，绀宇依然，而法范寂寥矣。
寺东有路，东行山脊，乃直达传衣者。
由寺前峡上西行，半里，复有亭桥横跨涧上，即东桥上流也。
寺左右各有桥有亭，山中之所仅见。
过桥，又陟其北向余支，蹑冈半里，旋冈脊，过毗卢寺，寺前为祝国寺，俱东向踞冈。
寺北有涧东下，即前所涉之北涧也。
又由其南崖溯之西上，一里半，有寺踞冈脊，是为法照寺。
盖西南支自铜佛殿下南坠，至此东转，当转折处，又东抽一支以为毗卢、祝国之脉，而横亘于华严之前者也，是为西南余支之第一。
法照之北，又分一冈相夹，无住庵倚之，即下为颓冢之支，是为西南余支之第二。
屡有路直北逾冈渡峡而横去，皆向圣峰、会灯之大道。
余欲析其分支之原，遂从峡中溯之而上，于是南舍法照，北绕无住之后，峡路渐翳，丛箐横柯，遂成幽阒，然已渐逼绝顶之下矣。
时路无行人，随一桃花箐村氓行。
一里，北循峡中，又一里，北蹑坠脊，又一里，遂逾脊而西。
乃西见香木坪之前山外拥，华首门之绝壁高悬，桃花箐之过腋西环，而此脊上自铜佛殿，下抵法照寺，转而东去，界此脊西一壑，另成一境，则放光寺所倚也。
逾脊，更西北盘壑上行，又一里半而得大路，已直逼华首门下崖矣。
其路东自圣峰来，西由放光出桃花箐，抵邓川州，为大道。
余西随之，半里而放光寺在焉。
其寺南向，后倚绝壁，前临盘壑，以桃花箐为右关，以西南首支为左护，其地虽在三距之外，而实当绝顶之下，发光钟异，良有以也。
余初自曹溪华首门下瞰之，见其寺沉沉直坠壑底，以为光从窅阒中上腾，乃鼯栖虺毒蛇伏之窟。
及至而犹然在万壑盘拱之上，而上眺华首，则一削万仞，横拓甚阔，其间虽有翠纹烟缕，若绣痕然，疑无可披陟，孰知其上乃西自曹溪，东连铜佛殿，固自有凌云之路，横缘于华首之前也。
然当身历华首时，止仰上崖之穹崇，不觉下壁之峻拔，至是而上下又合为一幅，其巍廓又何如也？
然则鸡山虽不乏层崖，如华首、罗汉、九重诸处，其境界固高，而雄杰之观，莫以逾此矣。
寺前以大坊为门，门下石金刚立于寺院门前的天王像二座，镂刻甚异，狰狞之状，恍与烟云同活。
其内为前楼，楼之前有巨石峙于左，高丈五，而大如之；上擎下削，构亭于上，蒋宾川题曰： 四壁无然。 
其北面正可仰瞻华首，而独为楼脊所障，四壁之中，独翳此绝胜一面，不为无憾。
寺建于嘉靖间，陕西僧圆惺所构。
万历初，毁而复兴。
李元阳有碑，范铜而镌之，然镌字不能无讹。
其后嗣归空更建毗卢阁，阁成而神庙赐藏。
余录铜碑，殿中甚暗，而腹亦馁。
时主僧俱出，止一小沙弥在，余畀之青蚨钱，乃爇竹为炬，煮蔬为供。
既饭，东遵大道一里，逾垂支之脊又一里余，盘坠峡之上，得分岐焉。
一过峡直东者，为圣峰路；一蹑岭北上者，为会灯路，始为登顶正道。
余乃北蹑上岭，数曲而至会灯寺。
寺南向，昔为廓然师静室，今其嗣创为寺。
罗为近溪先生汝芳，李为见罗先生材，皆江西人，同为司道游此。又上有亭，为仰高亭，中有碑，为万历间按君周懋相所立，纪登山及景仰二先生意。
周亦江西人也。
余前过此，见亭中颓，不及录其文而去，故此来先录之。
风撼两崖间，寒凛倍于他处，文长字冗，手屡为风所僵。
录竟，日色西倾。
望其上兜率庵，即前所从下，而其东横缘之路出罗汉壁者，前又曾抵此而返，顶头未了之事，未可以余晷尽也。
乃返出下，仍过迦叶寺前，见有岐东下壑中，其壑底一庵在圣峰北者，必补处庵也，乃取道峡中随壑下，盖缘脊下经会灯者为正道，随壑东下趋补处者为间道。
下二里，过补处庵。
亦稍荒落，恐日暮不入。
由其前渡峡涧南，遂上坡，过圣峰寺。
寺东向，前有大坊。
由坊外东行里余，冈脊甚狭，南北俱深坑逼之。
度脊又东里余，有寺新构，当坡之中垂，是为白云寺。
余欲穷此支尽处，遂东下行南涧之上，二里，则慧林庵踞坡尽处。
缘庵前转下北涧，渡之，始陟中支行，北涧与南涧乃合于路南，其东即大觉蔬圃矣。
东半里，过蔬圃北，又东一里，过息阴轩南，又东一里，过瀑布北，遂去中支，北涉西竺寺涧，而行中东二支盘壑中矣。
又二里，薄暮，入悉檀寺。
