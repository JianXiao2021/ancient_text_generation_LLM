初七日晨起，云尚氤氲。
饭而行。
有索哨者，还宿处，解囊示批而去。
于是西北随坡平下，其路甚坦，而种麻满坡南，盖其下亦有坞西通者。
西驰四里，始与溪近。
随流稍南半里，复循坡西转，又一里，下坡。
西望西南坞中，有数家之聚，田禾四绕，此溪经坞环之。
其坞自北山随坡南下，中有一水，亦自北而南，与此水同会于村北，合而西南破峡去。乃西截北来坞，半里抵北来之溪，有新建石梁跨之，是为独木桥。
想昔乃独木，今虽石而犹仍旧名也。
桥下溪流，三倍于西来之水，固知北坞之源远于东矣。
逾桥西，即上岭，西南直跻甚峻，一里半，逾其脊。
又西向平下者一里，有岐随冈南去者，陆凉道也。
冈西坞中，复有数家焉，亦陆凉属也。
其坞亦自北而南，虽有村而无流。
路西下截坞，半里，经村北，又半里，抵西界崇山下，遂蹑峻而上，而陆凉之界，又西尽于此矣。
盖因其水南下陆凉，故西自此坞，东抵回窞西山，皆属之陆凉。
其处南抵陆凉卫，路经尖山、天生桥，相距尚八十里也。
由西岭而上，又为海崖属，乃亦佐县右县丞土司龙姓者所辖，亦佐县有左、右二丞，皆土司。
左丞姓沙，在本县，即与步雄攻黄草坝者。右丞姓龙，或曰即姓海，在北，而居近越州。
其地东自此岭而西抵箐口焉。东与亦佐西界中隔，罗平、陆凉二州之地间错其间，不接壤也。
从东麓西上，屡峻屡平，峻者削崖盘磴，平者曲折逶迤。三峻而三逾岭头，共七里，望见南坪有数十家之聚，北峰则危耸独悬。
盖自马场而西，即望见遥峰尖削，特出众峰之上，而不意直逼其下也。
又一里，梯石悬磴，西北抵危峰前，其时丽日转耀，碧天如洗，众峰尽出，而是山最高，不特独木西峰，下伏如砥，即远而回窞老脊，亦不能上与之抗，惟拐泽鸡场西岭，遥相颉颃。
其中翡翠层层，皆南环西转，而接于西南巨峰。
此东顾之极观也。
其四则乱峰回罨ｙｎ覆盖，丛箐盘错，远虽莫抗，而近多自障焉。
其南则支条直走，近界既豁，远巚前环，此独木诸所遥带而下泄者。
西南有二峰遥凑，如眉中分，此盘江之所由南注者耶？
其西即越州所倚。
而东峰之外，复有一峰高悬，其南浮青上耸，圆若团盖，此即大龟山之特峙于陆凉、路南、师宗、弥勒四州之交者耶？天南诸峰，悉其支庶，而此峰又其伯仲行矣。
由峰西逾脊稍下，即有石坡斜悬，平庋砥峙，古木婆娑其上，亦高崖所仅见者。
由此历级西下一里，有壑回环，中洼四合，复有中悬之台，平瞰其中，夹坑之冈，横亘其外，石痕木荫，映彩流霞，令人神骨俱醒。
由横冈西南转，二里，复逾一脊。
又西度一中悬之冈，有索哨者，不顾而去。度冈而西一里，复上坡，又一里，西逾其隘，复有索哨者，亦不顾而去。想皆所云海崖土司者。
逾脊，又不能西见盘江。
又西半里，西障始尽，下界遥开，瞥然见盘江之流，自西北注东南而去，来犹不能尽瞩焉。
于是西向拾级直下，一里抵坞中。
又西半里，循西山南转，半里，复稍上逾冈西，复平行岭上。
半里，有岐，一直西下坑，一西南盘岭。
见西南路稍大，从之。
一里，得数家当岭头，其茅舍低隘，牛畜杂处其中，皆所谓儸儸也。
男子皆出，妇人莽不解语，索炊具无有应者。
是即所谓箐口也，海崖之界，于是止焉。
由冈头西南去，为越州道；从此西北下，即越州属，为曲靖道。
遂西北下岭。
始甚峻，一里，转西渐夷。
于是皆车道平拓，无龃龉ｊǔｙǔ指地面不平之虑矣。又西一里，饭于树下。
又西驰七里，始有坞北来。
遂盘东山北转，一里，始横截北来之坞。
余始意坞中当有流南注，而不知其坞亦中洼也。
坞中横亘一冈，南北俱成盘壑，而壑南复有冈焉。
从中亘者驰而西，一里，复西上坡。
又一里，陟坡之脊，亦有儸儸数家。
问之道，不能对也。
从脊西下三里，连越两坡，又见坞自北来南向去，其中皆圆洼贮水，有冈中间，不通流焉。
从坡上西北望，则龙潭之山，自北分突，屏列而西，此近山也；西南望，则越州南岭，隔山遥障，所谓西峰也；而东峰之外。浮青直对，则大龟之峰，正与此南北相准焉。
西下坡，又有一坞自北而南，南环为大坞，与东界连洼之坞合。
此坞始有细流中贯，夹坞成畦。
流上横小桥西度，有一老人持筐卖梨其侧，一钱得三枚，其大如瓯一种酒杯，味松脆而核甚小，乃种之绝胜者，闻此中有木瓜梨，岂即此耶？
西上一冈，平行冈上四里，直抵西峰下，则有坞随其麓，而深涧潆之，所谓龙塘河也，然但见涧形，而不能见水。
乃西下坡约半里，随坞出西南，先与一小水遇，随之；既乃截坞而西，又半里，始与龙塘河遇，有大石梁跨其上。
桥右村庐累累，倚西山而居，始皆瓦房，非复茅舍矣。
龙塘河之水，发源于东北山峡中，其处环潭甚深，为蛟龙之窟，即所谓曲靖东山之东峡也。
其山北自白水铺西分水岭分支南下，亘曲靖之东，故曰东山；而由此视之，则为西岭焉，南至此，濒河而止。
其西腋之中，为阆木山；东腋之中，为龙潭，即此水之所出矣。
自管口西下坞中，即为越州属，州境至此西止，而田畸悉环聚焉。
由村西上坡，即东山之南尽处也。
二里，逾冈头，方踞石少憩，忽一人自西岭驰来，谓余曰： 可亟还下山宿。
前岭方有盗劫人，毋往也。 
已而其妇后至，所语亦然。
而仰视日方下午，前终日驰无人之境，皆豺狼魑魅之窟，即深夜幸免，岂此昼行，东西夹山而后者甚众，反有贼当道耶？
因诘之曰： 既有贼，汝何得至？ 
其人曰： 彼方剥行者衣，余夫妇得迂道来耳。 
余疑此人欲诳余还宿，故托为此言。
又思果有之，今白日返宿，将明日又孰保其不至耶？
况既劫人，彼必无复待之理，不若即驰而去也。
遂叱顾仆行，即从冈上盘北山而西。
盖北即东山南下之顶，南即其山下坠之峡，而盘江自桥头南下，为越州后横亘山所勒，转而东流，遂截此山南麓而断之，故下皆砠踽不平。
路横架岭上，四里抵其中，旁瞩北岭，石参差而岫屼岦，觉云影风枝，无非惴人之具，令人错顾不定，投趾莫择。
又西四里，始西南下片石中。
其处土倾峡坠，崩嵌交错，而石骨露其中，如裂瓣缀行。
其坠处皆流土，不可着足，必从石瓣中宛转取道。
其石质幻而色异，片片皆英山绝品，惟是风鹤惊心，不能狎憩而徐赏之。
亡何不久，已下见西坞南流之江，知去桥头不远，可免虎口，乃倚石隙少憩，竟作青莲瓣中人矣。
从石中下者一里，既及西麓，复行支陇，遂多聚庐之居。
又一里，路北江回堰曲，中涵大塘一围，四面丰禾环之；东有精庐，高倚东山之麓；西则江流所泄，而石梁横跨之。
又行畦间半里，始及石梁。
其梁不高而长，是为南盘之源，北自炎方、交水、曲靖之东，直南至此。
是桥为曲靖锁钥，江出此即东南流，绕越州之东而南人峡焉。
逾梁而西约半里，上坡北，而宿于逆旅，即昔之所过石堡村也。
适夜色已瞑，明月在地，过畏途，就安庐，乐甚。
问主人： 岭上有御人者，果有之乎？ 
主人曰： 即余邻人。
下午樵于山，数贼自山后跃出，剥三人衣，而碎一人首。
与君来时相后先也。 
予于是始感前止宿者之情，而自愧以私衷臆度之也。
盖是岭东为越州，西为石堡，乃曲靖卫屯军之界，互相推诿，盗遂得而乘之耳。
初八日昧爽饭，索酒而酌，为浴泉计。
遂由村后越坡西下，则温泉在望矣。
坞中蒸气氤氲，随流东下，田畦间郁然四起也。
半里，人围垣之户，则一泓中贮，有亭覆其上，两旁复砖甃两池夹之。
北有谢三楹，水从其下来，中开一孔，方径尺，可掬而盥也。
遂解衣就池中浴。
初下，其热烁肤，较之前浴时觉甚烈。
既而温调适体，殊胜弥勒之太凉，而清冽亦过之。
浴罢，由垣后东向半里，出大道。
是日碧天如濯，明旭晶然，腾翠微而出，洁波映其下，对之觉尘襟荡涤，如在冰壶玉鉴中。
北行十里，过南城，又二十里，入曲靖南门。
时有戈参戎者持枪士兵，奉按君命，巡诸城堡，高幢大纛，拥骑如云，南驰而去。
余避道旁视之，如赫电，亦如浮云，不知两界青山见惯，袒当谁左也谁露出左臂表示拥护呢。
饭于面肆中。出东门半里，入东山寺。
是名青龙山，而实无山，郭东岣嵝，高仅丈余，大不及五丈。
上建大殿，前列层楼配之，置宏钟焉，钟之大，余所未见也。
殿左有藏经阁，其右楼三层，皆翼于岣嵝之旁而齐其末者。
徙倚久之，出寺右，循城而北，五里，出演武场大道。
又三里过白石江，又二里过一坡。
又十里抵新桥，殷雷轰然，大雨忽至，避茅檐下，冰霰交作，回风涌之，扑人衣面，莫可掩蔽。
久之乃霁。
仍北行，泞滑不可着趾。
十里抵交水，入南门。
沾益惟土司居州治，而知州之署则在交水。
初九日余倦于行役在外长途跋涉，憩其楼不出，作数日游纪。
是日为重九，高风鼓寒。
以登高之候，而独作袁安僵卧之态，以日日跻攀崇峻不少也。
下午，主人携菊具酌，不觉陶然而卧。
初十日寒甚，终日阴翳。
止寓中。下午复雨，彻夜不休。
十一日余欲行。主人以雨留，复为强驻，厌吃饱其酒脯焉。
初余欲从沾益并穷北盘源委，至交水，龚起潜为余谈之甚晰，皆凿凿可据，遂图返辕，由寻甸趋省城焉。
十二日主人情笃，候饭而行，已上午矣。
十里仍抵新桥，遂由歧溯流西南行。
二里抵西南小山下，石幢之水，乃从西北峡中来，路乃从西南峡中入。
一里登岭，一里陟其巅。
西行岭上者又一里，乃下。
初从岭头下瞰西坞，有庐有畴，有水潆之，以为必自西而东注石幢者。
迤逦西下者又一里，抵坞中，则其水返西南流，当由南谷中转东而出于白石江者。
询是村为戈家冲。
由是而西，并翠峰诸涧之流，皆为白石江上流之源矣。
源短流微，潆带不过数里之内，而沐西平曲靖之捷，誇为冒雾涉江，自上流渡而夹攻之，著之青史，为不世勋，而不知与坳堂水塘无异也。
征事考实，书之不足尽信如此！
于是盘折坂谷四里，越刘家坡，则翠峰山在望矣。
盖此山即两旁中界之脊，南自宜良分支，北度木容箐，又北而度火烧箐岭，又北而度响水西岭，又北而结为此山；又西夹峙为回龙山，绕交水之西北，经炎方，又北抵沾益州南；转东，复折而南下，峙为黑山，分为两支。
正支由火烧铺、明月所之间南走东折，下安笼所，入泗城州，而东峙为大明山，遂尽于浔州。
旁支西南由白水西分水岭，又分两支：直南者由回窞坡西岭，西南峙为大龟山，而尽于盘江南曲；西南分支者，尽于曲靖东山。
其东南之水，下为白石江；东北之水，下为石幢河；而西则泄于马龙之江，而出寻甸，为北盘江焉。
然则一山而东出为南盘，西出为北盘，惟此山及炎方足以当之；若曲靖东山，则旁支错出，而志之所称悉误也。
由刘家坡西南，从坡上行一里，追及一妪，乃翠峰山下横山屯人也。
随之又西一里，乃下坡。
径坞一里，有小水自西北来，小石梁跨之。
从此西南上坡，为三车道；从此直西溯小水，自西南岸入，为翠峰间道。
其路若续若断，横截坞陇。
三里，有大道自东南来，则自曲靖登山之径也，于是东南望见三车市矣。
遂从大道西行，二里，将抵翠峰下，复从小径西南度陇。
风雨忽至，顷刻而过。
一里，下坡涉深涧，又西上坡半里，抵横山屯。
其屯皆徐姓。
老妪命其子从村后送余入山。
半里抵其麓，即有两小涧合流。
涉其北来者，溯其西来者，遂蹑峻西上。
一里半，盘岭头而北，转入西峡中，则山之半矣。
其山自绝顶垂两支，如环臂东下：北支长，则缭绕而前，为新桥西冈之脉；南支短，则所蹑以上者。
两臂之内，又中悬一支，当坞若台之峙，则朝阳庵踞其上，庵东北向。
其南腋又与南臂环阿成峡，自峰顶逼削而下，则护国旧寺倚其间。
自西峡入半里，先达旧寺，然后东转上朝阳，以旧寺前坠峡下堑也。
旧寺两崖壁夹而阴森，其病这里指不足之处在旁无余地；朝阳孤台中缀而轩朗，所短在前少回环。
余先入旧寺，见正殿亦整，其后遂危崖迥峭，藤木倒垂于其上，而殿前两柏甚巨，夹立参天。
寺中止一僧，乃寄锡殿中者，一见即为余爇火炊饭。
余乃更衣叩佛，即乘间东登朝阳。
一头陀方曳杖出庵门。
余入其庵，亦别无一僧，止有读书者数人在东楼。
余闲步前庭。
庭中有西番菊两株，其花大如盘，簇瓣无心，赤光灿烂，黄菊为之夺艳，乃子种而非根分，此其异于诸菊者。
前楼亦幽迥，庭前有桂花一树，幽香飘泛，远袭山谷。
余前隔峡盘岭，即闻而异之，以为天香遥坠，而不意乃敷萼开花所成也。
桂芬菊艳，念此幽境，恨无一僧可托。
还饭旧寺，即欲登顶为行计，见炊饭僧殷勤整饷，虽瓶无余粟，豆无余蔬，殊有割指啖客之意，心异之。
及饭，则己箸不沾蔬，而止以蔬奉客，始知即为淡斋师也。
先是横山屯老妪为余言： 山中有一僧，损口苦体，以供大众。
有予衣者，辄复予人。
有饷食者，己不盐不油，惟恐众口弗适。 余初至此讯之，师不对，余肉眼不知即师也。
师号大乘，年甫四十，幼为川人，长于姚安，寄锡于此，已期年已满一年矣。
发愿淡斋供众，欲于此静修三年，百日始一下山。
其形短小，而目有疯痒之疾。
苦行勤修，世所未有。
余见之，方不忍去，而饭未毕，大雨如注，其势不已，师留止宿，余遂停憩焉。
是夜寒甚，余宿前楹，师独留正殿，无具无龛，彻夜禅那即坐禅入定不休。
十三日达旦雨不止，大乘师复留憩。
余见其瓶粟将尽，为炊粥为晨餐，师复即另爂为饭。
上午雨止，恐余行，复强余餐。
忽有一头陀入视，即昨朝阳入庵时曳杖而出者，见余曰： 君尚在此，何不过我？
我犹可为君一日供，不必啖此也。 
遂挟余过朝阳，共煨火具餐。
师号总持，马龙人，为曲靖东山寺住持，避嚣于此，亦非此庵主僧也。
此庵主僧曰瑞空，昨与旧寺主僧俱入郡，瑞空归而旧寺僧并不知返，盖皆蠢蠢即无知，世法佛法，一无少解者。
大乘精进而无余资，总持静修而能撙节节省，亦空山中两胜侣也。
已而自言其先世为姑苏吴县籍，与余同姓。
昔年朝海过吴门，山塘徐氏欲留之放生池，师不果而归。
今年已六十三矣。
是夜宿其西楼，寒更甚，而夜雨复潺潺。
