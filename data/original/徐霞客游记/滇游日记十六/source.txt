二十七日余见前路渐翳，而支间有迹，可蹑石而上，遂北上攀陟之。
屡悬峻梯空，从崖石间作猿猴升。
一里半，则两崖前突，皆纯石撑霄，拔壑而起，自下望之，若建标竖物作表识空中，自上凌之，复有一线连脊，又如琼台中悬，双阙并倚也。
后即为横亘大脊。
披丛莽而上，有大道东西横山脊，即东自鸡坪关山西上而达于绝顶者。
因昔年运砖，造城绝顶，开此以通驴马。
余乃反从其东半里，凌重崖而上。
然其处上平下嵌，俯瞰莫可见，不若点头峰之突耸而出，可以一览全收也。
其脊两旁皆古木深翳，通道于中，有开处下瞰山后。
其东北又峙山一围，如箕南向，所谓摩尼山也，即此山余脉所结者。
其西北横拖之支，所谓后趾也，即南耸而起为绝顶者。
故绝顶自南壑望之，如展旗西立，罗汉九层之脊，则如展旗东立；自北脊望之，则如展旗南立，后趾之脊，则如展旗北立。
此一山大势也。
若桃花箐过脊，又在绝顶西南峡中，南起为香木坪之岭，东亘为禾字孔之脊，与罗汉壁、点头峰南北峙为两界。
此在三距西南支之外，乃对山而非鸡足矣。
若南条老脊，自香木而南走乌龙坝、罗汉壁、点头峰，又其东出之支，非老干矣。
山后即为罗川地，北至南衙，皆邓川属，与宾川以此山脊为界，故绝顶即属邓川，而曹溪、华首，犹隶宾川焉。
若东出之摩尼，则北胜、浪沧之所辖，此又以山之东麓鸡坪山为界者也。
从脊直北眺，雪山一指竖立天外，若隐若现。
此在丽江境内，尚隔一鹤庆府于其中，而雪山之东，金沙江实透腋南注，但其处逼夹仅丈余，不可得而望也。
由脊道西行，再隆再起，五里，有路自南而上者，此罗汉壁东旃檀岭道也；交脊而西北去者，此循后趾北下鹤庆道也；交脊而东北下者，此罗川道也，随脊而西者，绝顶道也。
于是再上，再纡而北，又二里余而抵绝顶之下。
其北崖雪痕皑皑，不知何日所积也。
又南上半里，入其南门。
门外坠壑而下者，猢狲梯出铜佛殿道；由北门出，陟后脊转而西南下者，束身峡出礼佛台，从华首门会铜佛殿道。
而猢狲梯在东南，由脊上；束身峡在西北，由霤中。
岁丁丑，张按君谓绝顶不可不奉迦叶，遂捐资建此，而移土主于殿左。
其前之天长阁，则天启七年海盐朱按君所建。后有观风台，亦阁也，为天启初年广东潘按君所建，今易名多宝楼。
后又有善雨亭，亦张按君所建，今貌其像于中。
后西川倪按君易名西脚蘧庐，语意大含讥讽。
殿亭四围，筑城环之，复四面架楼为门：南曰云观，指云南县昔有彩云之异也；东曰日观，则泰山日观之义；北曰雪观，指丽江府雪山也；西曰海观，则苍山、洱海所在也。
张君于万山绝顶兴此巨役，而沐府亦伺其意，移中和山铜殿运致之，盖以和在省城东，而铜乃西方之属，能剋即刻木，故去彼移此。
有造流言以阻之者，谓鸡山为丽府之脉，丽江公亦姓木，忌剋剋，将移师鸡山，今先杀其首事僧矣。
余在黔闻之，谓其说甚谬。
丽北鸡南，闻鸡之脉自丽来，不闻丽自鸡来，姓与地各不相涉，何剋之有？
及至此而见铜殿具堆积迦叶殿中，止无地以竖，尚候沐府相度，非有阻也。
但一城之内，天长以后，为河南僧所主，前新建之迦叶殿，又陕西僧所主，以张按君同乡故，沐府亦以铜殿属之，惜两僧无道气，不免事事参商不和睦，非山门之福也。
余一入山，即闻河南、陕西二僧名，及抵绝顶，将暮，见陕西僧之叔在迦叶殿，遂以行李置之。
其侄明空，尚在罗汉壁西来寺。
由殿侧入天长阁，盖陕僧以铜殿具支绝迦叶殿后正门，毋令从中出入也。
观其意殊特别愤愤。
余于是皆腹诽口头上不说而心中不以不为然之。
还至土主庙中，寒甚。
陕僧爇火供果，为余谈其侄明空前募铜殿事甚悉。 今现在西来，可一顾也。 
余唯唯应答声。
二十八日晨起寒甚，亟披衣从南楼观日出，已皎然上升矣。
晨餐后，即录碑文于天长、善雨之间。
指僵，有张宪副二碑最长，独单独一人不及录。
还饭迦叶殿。
乃从北门出。
门外冈脊之上，多卖浆瀹粉者。
脊之西皆削崖下覆，岂即向所谓舍身崖者耶？
北由脊上行者一里，乃折而西下，过一敝阁，乃南下束身峡。
巨石双迸，中嵧成坑，路由中下，两崖逼束而下坠甚峻，宛转峡中，旁无余地，所谓 束身 也。
下半里，得小坪，伏虎庵倚之。
庵南向，从其前，多卖香草者，其草生于山脊。
循舍身崖东南转，为曹溪、华首之道；绕庵西转，盘绝壁之上，是为礼佛台、太子过玄关。
余乃先过礼佛台。
有亭在台东，亦中记，台峙其前石丛起中，悬绝壑之上。
北眺危崖，倒插于深壑中，乃绝顶北尽处也，其下即桃花箐，但突不能俯窥耳。
其东南壑中，则放光寺在焉，其西隔坞相对者，香木坪也。
是台当绝顶西北隅悬绝处，凌虚倒影，若浮舟之驾壑，为一山胜处，而亭既倾敝，不容无慨。
台之北，崖壁倒悬，磴道斩绝，而西崖之瞰壑中者，萼瓣上迸，若蒂斯启。
遥向无路，乃栈木横崖端，飞虬接翼于层峦之上，遂分蒂而蹈，如入药房，中空外透，欲合欲分。
穿其奥窟，正当佛台之下，乃外石之附内石而成者，上连下迸，裂透两头。
侧身而进，披隙而出，复登南台之上。
仍东过伏虎，循岩傍壁，盘其壑顶。
仰视矗崖，忽忽欲堕，而孰知即向所振衣蹑履于其上者耶。
东南傍崖者一里余，有室倚崖，曰曹溪寺，以其侧有水一泓，在矗崖之下，引流坠壑，为众派之源，有似宗门法脉也。
稍下，路分为二，正道东南循崖平去，小径西下危坡。
余睇放光在西南壑，便疑从此小径为是。
西循之一里余，转而北逾一嘴，已盘礼佛台之下，其西北乃桃花箐路，而东南壑底，终无下处，乃从旧路返。
二里，出循崖正道，过八功德水，于是崖路愈逼仄，线底缘嵌绝壁上，仰眺只觉崇崇隆隆而不见其顶，下瞰只觉窅窅冥冥而莫晰其根，如悬一幅万仞苍崖图，而缀身其间，不辨身在何际也。
东一里，崖势上飞，高穹如檐，覆环其下，如户阈形，其内壁立如掩扉，盖其石齿齿皆堕而不尽堕之余，所谓华首门也。
其高二十丈，其上穹覆者，又不知凡几，盖即绝顶观海门下危崖也。
门之下，倚壁为亭，两旁建小砖塔襄之，即经所称迦叶受衣入定处，待六十百千岁以付弥勒者也。
天台王十岳士性宪副诗偈镌壁间，而倪按院大书 石状奇绝 四字，横镌而朱丹之。其效颦效仿耶？
黥面耶比喻模仿？在束身书 石状大奇 ，在袈裟书 石状又奇 ，在兜率峡口书 石状始奇 ，凡四处，各换一字，山灵何罪而受此耶？
又半里，矗崖东尽，石脊下垂，有寺倚其东，是为铜佛殿，今扁其门曰传灯寺，盖即绝顶东突，由猢狲梯下坠为此，再下即迦叶寺，而为西南支发脉者。
寺东向，大路自下而来，抵寺前分两歧：由其北峡登寺后猢狲梯，为绝顶前门道，余昨从上所瞰者，由寺前循崖西转，过华首门，上束身峡，为绝顶后门道，余兹下所从来者。
盖寺北为峡，寺西为崖，寺后猢狲梯由绝顶垂脊而下，乃崖之所东尽而峡之所南环者也。
寺北有石峰突踞峡中，有庵倚其上，是为袈裟石。
余初不知其为袈裟石也，望之有异，遂不入铜佛殿而登此石。至则庵僧迎余坐石上。
石纹离披作两叠痕，而上有圆孔。
僧指其纹为迦叶袈裟，指其孔为迦叶卓锡之迹。
即无遗迹，然其处回崖外绕，坠壑中盘，此石缀崖瞰壑，固自奇也。
僧瀹米花为献，甚润枯肠。
余时欲下放光、圣峰诸寺，而不能忘情于猢狲梯，遂循石右上。
半里，升梯。
梯乃自然石级，有叠磴痕可以衔趾，而痕间石芒齿齿，著足甚难。
脊左瞰即华首矗崖之上，右瞰即袈裟坠壑之端，其齿齿之石，华首门乃垂而下，此梯乃错而上者，然质则同也。
上半里，数折而梯尽，仍从峡上。
问去顶迥绝，乃返步下梯，由铜佛殿北东下峡中。
一里，横盘峡底，有庵当其中，所谓兜率庵也，已半倾。
其后即绝顶与罗汉壁分支前突处，庵前峡复深坠。
循庵横度，循左崖下半里，崖根有洼内嵌，前有巨树流荫，并鹤峋居士诗碑。
其前峡遂深蟠，路从其上，又分为两：循右峡中西南下者，为迦叶寺、圣峰寺西支大道；循左崖下东向行者，为西来寺、碧云寺、罗汉壁间道。
余时身随西峡下，而一步一回眺，未尝不神飞罗汉壁间也。
下半里为仰高亭，在悬峡中，因圮未入。
既下，又半里出峡，为迦叶寺，其门东向，中亦高敞。
此古迦叶殿，近因顶有新构，遂称此为寺云。
入谒拜见尊者。
从其前南向循岐而下，其路峻而大。
两丐者覆松为棚。
曲折夹道数十折，一里余而至会灯寺。
寺南向，入谒而出。
东下半里，有岐西去者，放光寺道也。
恐日昃ｚè太阳西斜不及行，遂不西向而东趋。
其路坦而大，一里为圣峰寺。
寺东向，踞分支之上。前有巨坊，后有杰阁，其势甚雄拓。
阁祀玉皇，今皆以玉皇阁称之。
从此北瞻西来寺，高缀层崖之上，屏霞亘壁，飘渺天半，其景甚异。
出寺，东随陇行，二里，过白云寺。
又从其右东行一里半，过慧林庵，则左右两溪合于前而陇尽。
遂渡其左峡，东过大觉寺蔬园，一里，从息阴后逾中支之脊，从千佛阁前观街子。
街子者，惟腊底年底集山中，为朝山佛教徒到名山进行拜佛之节，昔在石钟寺前，今移此以近大觉，为诸寺之中也。
由街子东半里，过西竺寺，又二里余，入悉檀。
具餐后，知沈公事莘野乃翁。来叩，尚留待寺间，亟下楼而沈公至，各道表达倾慕之意。
时已暮，寺中具池汤热水候浴，遂与四长老及沈公就浴池中。
池以砖甃，长丈五、阔八尺，汤深四尺，炊从隔壁釜中，竟日一整天乃温。
浴者先从池外挽水涤体，然后入池，坐水中浸一时，复出池外，擦而涤之，再浸再擦，浸时不一动，恐垢落池中也。
余自三里盘浴后，入滇只澡于温泉，如此番之浴，遇亦罕矣。
二十九日饭于悉檀，同沈公及体极之侄同游街子。
余市鞋，顾仆市帽。
遇大觉、遍周亦出游，欲拉与俱。
余辞岁朝往祝，盖以其届七旬也。
既午，沈公先别去，余食市面一瓯ōｕ小盆。
一里余，从大乘庵上幻住。
一里入幻住，见其额为福宁寺，问道而出，犹不知为幻住也。
由其右过峡西北行，一里而入兰陀寺，寺南向。
由正殿入其东楼，艮一师出迎。
问殿前所卧石碑。
曰： 此先师所撰迦叶事迹记也。 
昔竖华首门亭中，潘按君建绝顶观风台，当事者曳之顶，将摩镌新记，艮一师闻而往止之，得免，以华首路峻不得下，因纡道置此。
余欲录之，其碑两面镌字，而前半篇在下。
艮一指壁间挂轴云： 此即其文，从碑誉写而出者。 
余因低悬其轴，以案就录之。
艮一供斋，沈公亦至。
斋后，余度文长不能竟，令顾仆下取卧具。
沈公别去，余订以明日当往叩也。
迨暮，录犹未竟，顾仆以卧具至，遂卧兰陀禅榻。
顾仆传弘辨、安仁语曰： 明日是除夕，幸尔主早返寺，毋令人悬望也。 
余闻之，为凄然者久之。
三十日早起盥栉梳头而莘野至，相见甚慰。
同饭于兰陀。
余乃录碑，完而莘野已去。
遂由寺循脊北上，其道较坦，一里，转而东，一里出莘野庐前小静室。
又半里而入莘野楼，则沈公在而莘野未还。
沈公为具食，莘野适至，遂燕通 宴 招待客人其楼。
义子躬执爂，煨芋煮蔬，甚乐也。
莘野恳令顾仆取卧具于兰陀曰： 同是天涯，何必以常住静室为分。 
余从之，遂停寝其楼之北楹。
其楼东南向，前瞰重壑，左右抱两峰，甚舒而称。
楼前以桫松连皮为栏，制朴而雅，楼窗疏棂明净。
度除夕于万峰深处，此一宵胜人间千百宵。
薄暮，凭窗前，瞰星辰烨烨下垂，坞底火光，远近纷挐ｎá相著牵引，皆朝山者，彻夜荧然不绝，与瑶池月下，又一观矣。
