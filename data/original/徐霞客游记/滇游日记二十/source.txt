二十二日晨餐后，弘辨具骑候行，余力辞之。
遂同通事就道，以一人担轻装从，而重者姑寄寺中，拟复从此返也。
十里，过圣峰寺。越西支之脊而西，共四里，过放光寺，入录其藏经、圣谕。
僧留茶，不暇啜而出。
问所谓盘陀石静室者，僧指在西北危崖之半。
仰视寺后层崖，并华首上下，合而为一，所谓九重崖者，必指此而名。
开山后，人但知为华首，觅九重故迹而不得，始以点头峰左者当之，谁谓陵谷无易位哉？
由寺西一里余，始蹑坳而上，又一里余，其上甚峻，乃逾脊。
脊南北相属，东西分坑下坠，所谓桃花箐也。
脊有两坊，俱标为 宾邓分界 。
其处陟历已高，向自礼佛台眺之，直似重渊之底云。
由箐西随箐下，二里，有茅舍夹道，为前岁底朝山卖奖者所托处，今则寂然为畏途。
其前分岐西南者，为邓川州道；直西者为罗川道，乃通丽江者。
遵之迤逦下二里，有庵当路北北山下，曰金花庵。
又西下三里，连有二涧，俱自东而西注，即桃花箐之下流也，各有板桥跨之。
连越桥南，始循南山西向行。
一里，有寺踞南山之脊，曰大圣寺，寺西向。
乃从其前逾脊南下，又值一涧亦西流，随之半里，涧与前度二桥之流，俱转峡北去，路乃西。
半里，逾南山北突之坳。
坳西，其坡始西悬而下，路遵之。
四里，有村在南山坞四周高中间低的山谷间，是为白沙嘴。
随嘴又西下二里，忽见深壑自南而北，溪流贯之，有梁东西跨其上。
乃坠壑而下，二里，始及梁端，所谓和光桥也。
鸡山西麓，至是而止。
其水南自洱海东青山北谷来，至此颇巨，北向合桃花箐水，注于大石头者也。
丽府生日公建悉檀之余，复建此梁，置屋数楹跨其上。
遂就而饭焉。桥之西有小径，自北而南，溯流循峡者，乃浪沧卫通大理道，与大道 十 字交之。
大道随流少北，即西上岭，盘旋而上，或峻或夷。
五里越其坳，西北下，四里始夷，又一里为罗武城，其处坞始大开。
自此山之西，开东西大坞，直至千户营坞分为二，始转为南北坞，皆所谓罗川也。
向自山顶西望，翠色袭人者即此，皆麦与蚕豆也。
罗武无城，一小村耳。
村北有溪，西自千户营来，即南衙河底之水，至此而东北坠峡，合和光桥下流，而东北经大石头者也。
于是循南山行溪之南，二里，有村在溪北山下，曰百户营。
又西五里，有村在溪北悬冈上，曰千户营。
营之西，有山西自大山分支东南下，突于坞中，坞遂中分。
当山之西南者，其坞回盘，其水小，为西山湾，新厂在其东南，而路出其西北。
当山之东北者，其坞遥达，其水大，为中所屯。
南北二衙又在其西北，而路则由山之西南逾坳以入。
于是从千户营溪南转入南坞，一里余，至新厂。
皆淘沙煎银者。乃北一里余，抵分界山之阳，渡一小流，循山阳西北行三里，北逾过坳。
于是稍下，循西大山之麓北向行，其东又成南北大坞，即千户营之上流也。
北一里，有村倚西山之坡，是为中所屯，乃邓川、鹤庆分界处，悉檀寺庄房在焉，乃入宿。
悉檀僧已先传谕之，故守僧不拒云。
二十三日晨，饭于悉檀庄，天色作阴。
乃东下坞中，随西山麓北行。
二里，有支冈自西山又横突而东，乃蹑其上。
有岐西向登山者，为南衙道，腰龙洞在焉；北向逾坳者，为北衙道，鹤庆之大道随之。
余先是闻腰龙洞名，乃令行李同通事从大道行，期会于松桧，地名，大道托宿处。
余同顾仆策杖携伞，遂分道从岐，由山脊西上。
一里，稍转而南，复有岐缘南箐而去，余惑之。
候驱驴者至，问之，曰： 余亦往南衙者，大路从此西逾岭下，约十里。 
余问南岐何路？
曰： 此往鸡鸣寺者。 
问寺何在？
其人指： 南箐夹崖间者是，然此岐隘不可行。 
忽一人后至，曰： 此亦奇胜。即从此峡逾南坳，亦达南衙，与此路由中坳者同也。 
余闻之喜甚，曰： 此可兼收也。 
谢其人，遂由岐南行。
里许，转入夹崖下，攀崖隙，透一石隙而入。
其石自崖端垂下，外插崖底，若象鼻然，中透一穴如门，穿门即由峡中上跻，亦犹鸡山之束身焉。
登峡上，则上崖岈然横列，若洞、若龛、若门、若楼、若栈者，骈峙焉。
洞皆不甚深，僧依之为殿，左为真武阁，又左为观音龛，皆东北向下危壁。
殿阁之间，又垂崖两重，俱若象鼻，下插崖底，而中通若门。
有僧两人，皆各踞一龛，见客至，胡麻芝麻方熟，辄邀同饭，余为再啜两盂。
见龛后有石脊，若垂梯而上，跣而蹑之，复有洞悬其上层，中空而旁透小穴。
崖之左右，由夹中升岭，即南坳道，而崖悬不通，复下，由穴门出，即转崖左西南上。仰见上崖复悬亘而中岈然，有岐细若虫迹，攀条从之，又得一大穴，其门亦东北向，前甃井壁石为台，树坊为门，曰青莲界。
其左药灶碑板俱存，而无字无人，棘萝旁翳，无可问为何人未竟之业。
其右复有象鼻外垂之门，透而南，复有悬绡之幛。
幛之右，上崖有洞巍张，下崖即二僧结庵之处，然磴绝俱莫可通。
乃仍由青莲界出东夹，再上半里，而崖穷夹尽，山半坪开。
又有泉自南坳东出，由坪而坠于崖之右；又分而交潆坪塍，坠于崖之左。
崖当其中，濯灵涤窍，遂成异幻。
由坪上溯流半里，北向入峡，峡中之流，倾涌南向。
溯之一里，涧形不改，而有巨石当其中。石之下，则涌水成流；而石之上，惟砾石堆涧，绝无水痕。
又溯枯涧北行半里，路穷茅翳，盖其涧自西峡来，路当北去也。
乃东向蹑岭，攀崖跻棘，又半里，得南来路，遂随之北。
半里，西涉一坞，复升陇而西，有岐，入西南峡中者颇小，其直北下陇者颇大。
余心知直北者为南衙道，疑腰龙洞在西南峡中，遂望峡行。
半里，不得路。遥听西北山巅有人语声，乃竭蹶攀岭上艰难地爬上岭，一里，得东来道。
又一里，得驱犊者问之，则此路乃西向逾脊抵焦石峒者。
问腰龙洞何在？
曰： 即在此支岭之北，然岭北无路，须随路仍东下山，折而北，至南衙，乃可往。 
盖是山大脊，自北而南，脊之西为焦石峒，脊之东，一支东突，其北腋中，则腰龙洞所在，南腋中即此路也。
余乃怅然，遂随路返。
东下一里，乃转而东北下，又一里，抵山麓，循之北行，又一里而至南衙。
南衙之村不甚大，倚西山而东临大坞，其坞北自北衙，南抵中坳，其中甚宽。
盖此中大坞，凡三曲三辟，最北者为北坞，坞南北亘，以北坳东隘为峡口；其南即中所屯坞，坞亦南北亘，以江阴村为峡口；其南即千户营、百户营坞，坞东西亘，以罗武村为峡口。
总一溪所贯，皆谓之罗川云。
由南衙之后西南上山，磴道甚辟。
一里半，有亭有室，当山之中，其旁桃李烨然。
亭后蹑级而上，有寺，门榜曰 金龙寺 。
门内有楼当洞门，其楼前临平川，后瞰洞底，甚胜也。
楼后即为洞门，洞与楼俱东向，其门悬嵌而下，极似江右之石城洞。
西壁上穹覆而下崆峒，南与北渐环而转，惟东面可累级下。
下五丈，一石突起，当洞之中，西耸而东削，甃以为台，亭其上，供白衣大士。
其亭东对层级，架木桥以登，西瞰洞底，潴水环其下，沉绀天青色映碧，光怪甚异。
亟由桥返级，穿桥下，缘台左西降，十余丈而后及水。水嵌西崖足，西面阔约三丈，南北二面，渐抱而缩，然三面皆绝壁环之，无有旁窦，水渟涵滞留积聚其间，俨若月牙之抱魄月有轮廓而无光也。
水中深浅不一，而澄澈之极，焕然映彩，极似安宁温泉，浅者浮绿，深者沉碧，掬而尝之，甘冷异常。
其洞以在山之半，名为腰龙，而文之者额其寺为金龙，洵神龙之宫也。
洞口如仰盂，下圆如石城，水潆三面如玦，石脊中盘如垂舌，其异于石城者，石城旁通无级，而此则一水中涵，若其光莹之异，又非他水可及也。
久之，仍上洞口，始登前楼，则前楹后轩，位置俱备，而僧人他出，扃钥不施。
仍一里余，一至南衙，问松桧道，俱云行不能及。
乃竭蹶而趋，由南衙后傍西山而北，二里，是为北衙。
有神庙当北衙之南，门东向，其后大脊之上，骈崖矗夹，有小水出其中。
庙之北有公馆，市舍夹道，甚盛。
折而东，共半里，而市舍始尽，盖与南衙迥隔矣。
二衙俱银矿之厂，独以衙官暑称者，想其地为盛也。
东与南来大道合，复北行一里余，市舍复夹道，盖烹炼开炉之处也。
过市舍，遂北下坡，又一里余而及其底，始知南北两衙，犹山半之坞也。
其峡既深，有巨涧流其间，自北而南，是为河底，盖即罗川之上流。
有支流自西峡来入，其派颇小，置木桥于上。
越之又北，见石梁跨巨涧，涧中有巨石，梁东西两跨之，就其中为阁，以供白衣大士。
越桥之东，溯涧北向上，危崖倚道，盘级而登，右崖左涧，下嵌深渊，上削危壁。
五里登坪脊，有枯涧堑山头，亦跨石梁。
度梁北，有殿新构，有池溢水，有亭施茶。
余入亭饭，一僧以新瀹茶献，曰： 适通事与担者久待于此，前途路遥，托言速去。 
盖此殿亦丽江所构以施茶者，故其僧以通事命，候余而致之耳。余亟饭行，竟忘其地为热水桥，而殿前所流即热水也。
既从其侧，又过一石梁，梁跨山头，与前梁同，而下有小水，西坠巨涧。
过梁，从中脊北向而行，东西俱有巨山夹之。
盖西界大山，自鹤庆南来，至七坪老脊，直南高亘于河底之西者，为鲁摆；由七坪东度，分支南下，即此中脊与东界之山，故此中脊之北，又名西邑。
盖西邑与鲁摆皆地名，二山各近之，界坊遂以为名焉。
中脊与鲁摆老脊夹成西峡，此河底之流所自出者，盖源于七坪之南云。
行中脊十里，脊东亦盘为中洼之宕，脊悬西峡东洼之间，狂风西来，欲卷人去。
又三里，乃西北上岭，一里，又蹑岭而西，半里，乃西北下。
一里抵坞中，是为七坪，即中界所度之脊，与西界大山夹成此坪，为河底之最高处也。
由坪中北行二里，始为度脊隘口。
脊南有两三家当道，脊西有村落倚山，桃李灿然。
时日已下舂，尚去松桧二十里，亟逾隘北行。
五里，少出西界，巨山如故，而东界亦渐夹而成洼，洼中石穴下陷，每若坑若阱。
路循东脊行，又数里，有数家当北峡之口，曰金井村，始悟前之下阱累累者，皆所称金井者耶。
隘口桃花夹村，嫣然若笑。
由村北东向下坡，一里渐夷，乃东行岭脊，脊左右渐夹而成坞。
由脊行三里，复由脊北坠坑东下，一里抵其麓，于是坞乃大开。
有三楹当麓之东，亦梵龛佛寺也。
由其前东向径平坞而驰，望东峰南北高耸者，日光倒映其间，丹葩一点，若菡萏之擎空也。
盖西山屏亘甚高，东峰杂沓而起，日衔西山，反射东山，其低者，日已去而成碧，其高者，日尚映而流丹，丹者得碧者环簇其下，愈觉鲜妍，世传鹤庆有 石宝之异 ， 西映为朝霞，东映为晚照 ，即此意也。
东驰二里，过数家之舍。
又东一界，渐坠壑成涧向东南去。
乃折而北度一陇，又一里，有公馆在西山之麓，其左右始有村落，知其为松桧矣，而犹未知居停何处也。
又北半里，担者倚闾门ｌǘ里巷的大门而呼。乃入之，已就晦矣。
是家何姓，江右人，其先为监厂委官，遂留居此。
二十四日昧爽，饭于松桧，北向入山峡。
松桧之南，山盘大壑而无水，沟涧之形，似亦望东南去；松桧之北，山复渐夹为坞，小水犹南行。
五里登坂，为波罗庄，山从此自西大山度脊而东，脊不甚高，而水分南北。
又北五里，望北坞村落高下，多傍西大山，是为山庄。
于是北下，随小溪北行，五里间，聚庐错出，桃杏缤纷。
已而直抵北山下，有倚南山居者，是为三庄河底村。
村北溪自西而东，其水一自三庄西谷来，一自河底村南谷来，皆细流；一自西北大山夹中来，俱合于河底村北，东流而去，亭桥跨之，桥北即龙珠山之南麓矣。
龙珠山者，今名象眠山，自西大山之东，分支东亘，直接东大山之西麓。
其北之西大山，即老龙之脊，皆自北而南；其北之东大山，即峰顶山，亦皆自北而南，中夹成南北大坞。
漾共之江，亦自丽江南下，潆鹤城之东，而南至此为龙珠所截，水无从出，于是自峰顶之麓，随龙珠西转，搜得龙珠骨节之穴。遂捣入其中，寸寸而入，凡百零八穴而止。
土人云，昔有神僧倔多尊者，修道东山峰顶，以鹤川一带，俱水汇成海，无所通泄，乃发愿携锡杖念珠下山，意欲通之。
路遇一妇人，手持瓢问： 师何往？ 师对以故。
妇人曰： 汝愿虽宏，恐功力犹未。
试以此瓢掷水中，瓢还，乃可得，不然须更努力也。 
师未信，携瓢弃水中，瓢泛泛而去。
已而果不获通。
复还峰潜修二十年，以瓢掷水，随掷随回，乃以念珠撒水中，随珠所止，用杖戳之，无不应手通者，适得穴一百零八，随珠数也。
今土人感师神力，立寺众穴之上，以报德焉。
《一统志》作倔多，土人作摩伽陀。
众水于山腹合而为一，同泄于龙珠之东南麓。
大路过河底桥，即逾龙珠而北，与出入诸水洞皆不相值，以俱在其东也。
余乃欲从桥北，随流东下，就小径穷所出洞，令通事及担者从大路往。
担者曰： 小径难觅，不若同行， 盖其家在入水洞北，亦便于此也。
余益喜，遂同东向随溪行龙珠山之南。
一里，反越溪南，半里，又渡溪北。
其路隘甚，而夹溪皆有居者。
又东半里，枫密河东南泻峡去，路东北逾龙珠支岭。
两下两上，东北盘岭共四里，其路渐上。
俯瞰东南深峡中，有水破峡奔决，即合并出穴之水也。
其水南奔峡底，与枫密之水合，而东南经峰顶山之南峡以出，下金沙大江。
然行处甚高，水穴在重崖下出，俯视不见其穴。
令通事及担者坐待道旁，余与顾仆坠壑东南下。
下半里，不得路，踯躅徘徊草石间，转向东箐半里，又南迂半里，始下至磵ｊｉｎ两山间的水沟底。
乃西向溯流披棘入，共半里，则巨石磊落，堆叠磵中，水从石隙，泛溢交涌。
余坐巨石上，止见水与石争隙，不见有余穴，雪跃雷轰，交于四旁，而不知其所从来也。
久之，复迂从旧道，一里余，迂上既近，复攀石乱跃，又半里，登大道，遂东北上。
半里，转一峡，见后有呼者，乃通事与担夫也。
于是北半里，上攒石间，北过脊，始北望两山排闼，一坞中盘，漾共江络其东，又一小水纬其西北，皆抵脊下而不可见。
其两山之北夹而遥控于东北隅者，是为丽府邱塘关所踞，漾共水所从出也。
乃北下山，一里余而及其麓，有寺悬麓间，寺门北向，其下即入水之穴也。
不及入寺，急问水。
先见一穴，乃西来小流所入，其东又有平土丈余隔之，东来之漾共江，屡经穴而屡分坠，至是亦遂穷，然则所谓一百八穴者，俱在东也。
余因越水北东向溯流，见其从崖下遇一穴，辄旋穴下灌，如坠瓮口，其声呜呜，每穴远者丈余，近者咫尺而已。
既而复上寺前，乃北下渡西来小流，有小石梁跨之。
北一里，有村当平冈间，是曰甸尾村。
担者之家在焉。入而饭于桃花下。
既乃西北行三里余，而入南来大道，即河底桥北上逾岭者。
于是循西山又北五里，为长康铺坊。
有河流自西南峡来，巨石桥跨之，有碑在桥南，称为鹤川桥。
盖鹤川者，一川之通名，而此桥独擅之，亦以其冠一川也。
桥北有岐，溯流西南，为大理府大道，故于此设铺焉。
过桥不半里，为长康关，庐舍夹道。
是日街子，市者交集。
自甸尾至此，村落散布，庐舍甚整，桃花流水环错其间。
其西即为朝霞寺峰，正东与石宝山对。
由其东北行半里，稍东为郡治。
由其西，又北行半里，出一鼓楼，则新城之北门也。
其北为旧城，守御所在焉。
又北半里而出旧城北门，稍西曲而北一里，复东曲而北四里，为演武场，在路东。
从其西又北五里，过一村，又五里为大板桥。
桥下水颇大而潴，乃自西而东下漾共江者。
时所行路，当甸坞之中，东山下，江流沿之，西山下，村庐倚之，自此桥之北，甃路石皆齿齿如编，仰管之半，砾石趾难措。
又北六里，为小板桥。
桥小于前，而流亦次之，然其势似急。
若沿西山行，即可尽观。 是日欲抵冯密宿，以日暮遂止此云。二十五日昧爽，饭而行。
北二里为冯密村，村庐亦盛，甸头之村止此矣。
盖西北有高冈一支，垂而东南下，直逼东山文笔峰下，江流亦曲而东。
高冈分支处，其腋中有黑龙潭之水，亦自西大山出，南流而抵冯密，乃沿高冈之南而东注漾共江，鹤庆、丽江以此为界云。
冯密之西，有佛宇高拥崖畔，即青玄洞也。
余望之欲入，而通事苦请俟ｓì等待回日，且云： 明日逢六，主出视事，过此又静摄不即出。 
余乃随之行，即北上冈。
四里，有路横斜而成 叉 字交，是为三岔黄泥冈。
其西南腋中，松连箐坠，即黑龙所托也。
于是西北之山，皆荒石濯濯，而东北之山，渐有一二小村倚其下，其冈脊则一望皆茅云。
又北一里为哨房，四五家当冈而踞，已为丽江所辖矣。
七和者，丽江之地名，有九和、十和诸称。
其北又有大宅新构者，乃木公次子所居也。
由其前北向行，又盘一支岭而北，七里，乃渐转西北，始望见邱塘关在北山上，而漾共之水已嵌深壑中，不得见矣。
于是路北有石山横起，其崖累累，虽不高，与大山夹而成峡。
遂从峡间西北上，一里，逾其东度之脊。
又西北二里余，乃北下枯壑，横陟之，半里，复北上冈。
西北行冈上半里，又北半里，度一小桥，半里，乃北上山。
其山当西大支自西东来，至此又横叠一峰，其正支转而南下，其余支东下而横亘，直逼东山，扼丽江南北山之流，破东山之峡而出为漾共江，此山真丽之锁钥也。
丽江设关于岭脊，以严出入，又置塔于东垂，以镇水口。
山下有大道，稍曲而东，由塔侧上；小道则蹑崖直北登。
余从其小者，皆峻石累重叠垂，锋棱峭削，空悬屈曲。
一上者二里，始与东来大道合，则出之脊矣。
有室三楹，东南向而踞之，中辟为门，前列二狮，守者数家居其内。
出入者非奉木公命不得擅行，远方来者必止，阍者入白禀报，命之入，乃得入。
故通安诸州守，从天朝选至，皆驻省中，无有入此门者。
即诏命至，亦俱出迎于此，无得竟达。
巡方使与查盘之委，俱不及焉。
余以其使奉迎，故得直入。
入关随西山北行，二里，下一坑。
度坑底复登坡而北，一里，稍东北下山。
又东北横度坡间者二里，始转而北。
二里，过木家院东。
又北二里，度一小桥，则土冈一支，西南自大山之脊，分冈环而东北，直抵东山之麓，以扼漾共江上流。
由冈南陟其上，是为东圆里。
北行岭头，西南瞻大脊，东南瞰溪流，皆在数里之外。
六里乃下。
陇北平畴大开，夹坞纵横，冈下即有一水，西自文笔峰环坞南而至，有石梁跨其上，曰三生桥。
过桥，有坊二在其北，旁有守者一二家，于是西北行平畴间矣。
北瞻雪山，在重坞之外，雪幕其顶，云气郁勃，未睹晶莹。
西瞻乌龙，在大壑之南，尖峭独拔，为大脊之宗，郡中取以为文笔者也。
路北一坞，窈窕东北入，是为东坞。
中有水南下，万字桥水西北来会之，与三生桥下水同出邱塘东者也。
共五里，有柳径抱，耸立田间，为土人折柳送行之所。
其家和姓。盖丽江土著，官姓为木，民姓为和，更无别姓者。
其子即迎余之人，其父乃曾奉差入都，今以居积番货为业。坐余楼上，献酪为醴ｌǐ甜酒，余不能沾唇也。
时才过午，通事即往复命，余处其家待之。
东桥之西，共一里为西桥，即万字桥也，俗又谓之玉河桥。
象鼻水从桥南下，合中海之水而东泄于东桥，盖象鼻之水，土人名为玉河云。
河之西有小山兀立，与象眠南尽处，夹溪中峙。
后幕山顶而上，所谓黄峰也，俗又称为天生寨。木氏居此二千载，宫室之丽，拟于王者。
盖大兵临则俯首受绁ｘｉè捆绑罪人的绳索，师返则夜郎自雄，故世代无大兵燹，且产矿独盛，宜其富冠诸土郡云。
二十六日晨。饭于小楼。
通事父言，木公闻余至，甚喜，即命以明晨往解脱林候见。
逾诸从者，备七日粮以从，盖将为七日款也。二十七日微雨。
坐通事小楼，追录前记。
其地杏花始残，桃犹初放，盖愈北而寒也。
二十九日晨起，具饭甚早。
通事备马，候往解脱林。
始过西桥，由郡署前北上，挟黄峰东麓而北，由北坞而行，五里，东瞻象眠山，始与玉河上流别。
又五里，过一枯涧石桥，西瞻中海，柳岸波潆，有大聚落临其上，是为十和院。
其后即十和山，自雪山南下之脉也。
又北十里，有大道北去者，为白沙院路；西北度桥者，为解脱林路。
桥下涧颇深而无滴沥。
既度桥，循西山而行，五里为崖脚院。
其处居庐交集，崖角俱插小双旗，乃把事之家也。
院北半里，有涧自西山峡中下，有木梁跨其上。
度桥，西北陟岭，为忠甸大道；由桥南溯溪西上岭者，即解脱林道。
乃由桥南西向蹑岭，岭甚峻，二里稍夷，折入南峡，半里，则寺依西山上，其门东向，前分一支为案，即解脱林今福国寺也。
寺南冈上，有别墅一区，近附寺后，木公憩止其间。
介余入。木公出二门，迎入其内室，交揖而致殷勤焉。
布席地平板上，主人坐在平板下，其中极重礼也。
叙谈久之，茶三易，余乃起，送出外厅事门，令通事引入解脱林，寓藏经阁之右厢。
寺僧之住持佛教寺院的主持僧者为滇人，颇能体主人意款客焉。
