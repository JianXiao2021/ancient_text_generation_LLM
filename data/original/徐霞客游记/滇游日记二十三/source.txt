十三日早饭，平明抵北门。
从门外循旧城而西，一里，转而南。半里，其南则新城复拓而西出。
随之又西半里，又循城南转半里，过西门，乃折而西向行。
度一桥，西三里，乃蹑坡，二里，逾坡西稍下。
其坡自西山东下，至此伏而再起，其南北俱有峰舒臂前抱，土人称为旗鼓山，而坡上冢累累，盖即郡城之来脉也。
土人言： 昔土官高氏之冢当此冈，国初谓其有王气，以大师挖断其后脉，即今之伏处也。 
不知起伏乃龙脉之妙，果挖之，适成其胜耳，宜郡城之日盛也。
由伏处即上蹑坡行，一里，至坡脊，南北俱坠坑成峡。
又一里，南度西峡之上，从南坡蹑峡西登，二里稍平。
再缘南坡折而上，一里，复随峡西入，一里，抵西岭下，转而北向蹑峡中。
其峡乃坠水枯涧，巨石磊磊，而叠磴因之，中无滴沥，东西两崖，壁夹骈凑，石骨棱棱，密翳蒙蔽，路缘其中，白日为冷。
二里余，有巨石突涧道中，若鷁首之浮空，又若蹲狮之当户。
由其右崖横陟其上，遂循左崖上，其峻束愈甚。
二里始平，西行峡中。
一里稍上，北崖峭壁耸起，如奋翅劈霄，而南崖亦崭削相逼，中凑如门，平行其中，仰天一线，余以为此南度之大脊也。
透其西，峰环壑转，分为二岐：一由脊门西下，循北山而西北；一由脊门直出，循南山而西南。
奠定所适。
得牧者，遥呼而问之，知西北乃樵道也，遂从其西南行。
半里，有峰中悬壑中，两三茅舍当其上，亦哨守者之居也。
从其南平行峡中，西望尖峰耸立，高出众顶，余疑路将出其西北。
及西二里，稍下洼中，半里，抵尖峰东麓，其处洼而无水，西北、西南之峡，似俱中坠，始悟脊门西来平壑，至此皆中洼，而非外泄之峡矣。
从洼西南上，遂披尖峰东南峡而登，密树蒙茸，高峰倒影。
二里，循峰西转，遂逾其东度之脊。
西半里，盘尖峰之南，西北半里，又逾其南度之脊。
北脊高于东度者，然大脊所经，又似从东度者南转，而脊门犹非其度处也。
逾脊，遂北向而下，一里，已出尖峰之西，至此盖三面挟尖峰而行矣。
乃西向随峡下坠，一里，峡始开。
一里，转而西南，乃循南山之坡曲折西下，三里，抵盘壑中。
其处东、北、西三面皆崇峰，西北、东南二面皆坠峡，惟西南一脊如堵垣。
平陟其上，共二里，逾前冈，有废舍踞冈头，是为汝南哨。
其东南坞中，有村倚东山，乃土官所居，土人又名为虞蜡播箕。
由哨南下，行坞中一里余，遂南入峡。
东西皆土峰逼夹，其下颇峻。
二里出峡，乃饭。
复见东南有坠壑，乃盘西峰之南，复西陟其坞。
一里余，复陟其西峰而南盘之，遂西向循坡下，北峰南壑，路从深树叠石间下，甚峻。
四里，转峡度脊，其下稍平。
西南半里，有茅棚卖浆冈头，乃沽买以润枯肠。
又西南半里，下至壑底，有水自南峡来，竟壑中，北透峡去，是为清水江。
始知壑西之山，反自大脊南度而北，其水犹滥觞细流，不足名溪，而乃以江名耶？
其下流北出，当西转南下，而合于剑川之上流，然则剑川之源，不第始于七和也。
清水江东岸，有数家居壑中，上有公馆，为中道。
涉水西，从西坡南向上，迤逦循西山而南，三里余，乃折而西南上，甚峻。
一里，又折而西，半里，西逾岭脊，即南从东大脊西度北转者，当北尽于清水江西透之处者也。
越脊西下峡中，二里，峡始豁而下愈峻，又一里余，始就夷平地。
行围壑间，又一里余，乃循南峰之西而南盘之。
一里，出其口，始见其西群峰下伏，有峡下嵌甚深，南去稍辟，而东南峡中，似有水光掩映者，则剑川湖也；西南层峰高峙，雪色弥莹者，则老君山也。
南盘二里，又见所盘之崖，其西石峰倒涌，突兀嵯峨，骈错趾下，其下深壑中，始见居庐环倚，似有楼阁瞻依之状，不辨其为公馆、为庙宇也。
从其上南向，依东崖下，二里，西度峡脊，已出居庐之南，遂循西峰南下，一里，则东峡已南向，直趋剑湖矣。
于是南望湖光杳渺，当东山之麓，湖北带壑连青，环畦甚富，意州治已在其间，而随峡无路。
路反从峰头透坳西去，一里稍下，又转西峰而盘其南。
又一里，于是南面豁然，其前无障，俯见南湖北坞，而州治倚西山，当其交接处，去此尚遥。
路盘坡西行，一里余，乃从坡西峡中南下。
又一里，抵山麓，乃循崖西转。
半里，则村居倚山临坞，环堵甚盛，是为山塍塘。
问距州尚十里，而担者倦于行。
遂止。十四日昧爽，饭于山塍塘，平明乃行。
自是俱西南向平畴中行矣。
二里余，有一小山南突平川，路从其北西转而挟之。
复西南行平畴中，雨霏霏至。
二里，有大溪自北而南，平流浅沙，汤汤声注湖中，然湖自下山塍，已不可见矣。
随溪南行，又半里，大石梁西跨之，其溪流盖北自甸头来。
按志，州西北七十里山顶，有山顶泉，广可半亩，为剑川之源。
此山不知何名，今丽江南界七和后大脊，实此川发源之所，则此山即在大脊之南可知。
更有东山清水江之流，亦合并之，其盘曲至此，亦不下七十里，则清水江亦其源可知。
从桥北望，乃知水依西山南下，其东则山塍塘北之山盘夹之，山塍塘之东，山南坠而为川，又东，则东山乃南下而屏其东，与西界金华山为对。
是山塍塘者，实川之北尽处，其东南辟而为川以潴湖，其西北夹而为峡以出水者也。
过桥，风雨大至。
随溪南行半里，避于坊下，久之稍止，乃西南复行塍间。
一里余，有一小流西来，乃溯之西一里，抵剑川州。
州治无城，入其东街，抵州前，乃北行，税放行李于北街杨贡士家。
乃买鱼于市。
见街北有祠，入谒之。乃祠死节段公者。
段名高选，州人，万历末，以进士为重庆巴县令，阖家死奢酋之难，故奉诏立祠。
今其长子暄荫锦衣在都。
祠中有一生授蒙童。
植盆中花颇盛，山茶小仅尺许，而花大如碗。
出祠，东还寓，以鱼畀给顾仆，令守行囊，而余同主人之子，令担者挈饭一包，为金华之游。
出西郊，天色大霁，先眺川中形势。
盖东界即大脊南下分为湖东之山者，是为东山。
西界则金华山最高，北与崖场诸山，南与罗尤后岭，颉颃西峙，是为西山。
其金华之脉，实西南从老君山来。
老君山者，在州西南六十里杨村之北，其山最高，为丽江、兰州之界，出矿极盛，倍于他山者。
土人言，昔亦剑川属，二十年前，土千户某姓者，受丽江贿，以甚山独畀丽红。
丽江以其为众山之脉，禁矿不采。
然余按《一统志》，金华山脉自西番罗均山来，盖老君即罗均之讹，然谓之西番者，则《一统志》之讹也。
其山犹在兰州之东，西番在兰州西衍沧江外，其山即非剑川属，赤丽江、兰州界内，胡以有西番之称？
然即此亦可知此山原不属剑川，土人贿畀之言，不是信也。
其北则山塍后岭，自东山北转，西亘而掉其尾。
其南则印鹤山，自东山南下，西顾而回其岭。
中围平川，东西阔十里，南北长三十里，而湖汇其半。
湖源自西北来，向西南破峡去，而湖独衍于东南。
此川中之概也。
其地在鹤庆之西，而稍偏于南；在丽江之南，而稍偏于西；在兰州之东，而稍偏于北；在浪穹之北，而稍偏于西。
此四境之准也。
州脉自金华北岭东环而下，由州治西行一里余，及其麓。
有二寺，并列而东向，俱不宏敞。
寺后有亭有轩，在层崖盘磴之上，水泉飞洒，竹影桃花，罨映有致，为乡绅杨君之馆。
由其北蹑崖西上，有关帝庙，亦东向，而其处渐高，东俯一川甸，色湖光，及东山最高处雪痕层叠，甚为明媚。
由庙后循大路又西上半里，北循坡而下，为桃花坞；南分岐而上，为万松庵；而直西大道，则西逾岭而抵莽歇岭者也。
乃随杨君导，遂从北坡下，数百步而桃花千树，深红浅晕，倏入锦绣丛中，穿其中，复西上大道，横过其南，其上即万松庵，其下为段氏墓，皆东向。
段墓中悬坞中，万松高踞岭上，并桃花坞，其初皆为土官家山，墓为段氏所葬，而桃花、万松，犹其家者。
万松昔为庵，闻今亦营为马鬣马栈，门扃英由入。
遂仍从关庙侧，约一里下山。
山之北，有峡甚深，自后山环夹而出，涧流嵌其下，是为崖场。
两崖骈立，其口甚逼，自外遥望，不知山之中断也。
余欲溯其流入，以急于金华，遂循山南行。
一里余，有冈如堵墙，自西山而东亘州南，乃引水之冈也。
逾冈又南一里余，有道宫倚西山下，亦东向。
其内左偏有何氏书馆，何乡绅之子读书其中。
宫中焚修者，非黄冠，乃瞿昙一和尚名也。
引余游馆中，观茶花，呼何公子出晤，而何不在，留余少憩。余急于登山，乃出。
从宫右折而西上坡，一里，有神庙当石坡上，为土主之宫。
余约以下山来叩。后询何以进士起家，乃名可及者，忆其以魏党削夺，后乃不往。
遂从庙右西上，于是崇攀仰陟，遵垂坡以登，三里，转突崖之上。
其崖突兀坡右，下临深峡，峡自其上石门下坠甚深。
从此上眺，双崖骈门，高倚峰头，其内环立罨翠，仿佛有云旌羽裳出没。
益鼓勇直上，路曲折悬陡，又一里而登门之左崖。
其上有小石塔，循崖西入，两崖中辟，上插云霄，而下甚平。
有佛宇三楹当其中，楹左右恰支两崖，而峡从其前下坠，路由左崖入，由右崖栈石壁而盘其前以登玉皇阁。
佛宇之后，有池一方，引小水从后峡滴入，池上有飞岩嵌右崖间，一僧藉岩而栖。
当两崖夹立之底，停午不见日色，惟有空翠冷云，绸缪牖户而已。
由崖底坡坳而登内坞，有三清阁；由崖右历栈而蹑前崖，有玉虚亭，咫尺有幽旷之异。
余乃先其旷者，遂蹑栈盘右崖之前。
栈高悬数丈，上下皆绝壁，端耸云外，脚插峡底，栈架空而横倚之。
东度前崖，乃盘南崖，西转北上而凌其端，即峡门右崖之绝顶也。
东向高悬，三面峭削，凌空无倚。
前俯平川，烟波村树，历历如画幅倒铺。
后眺内峡，环碧中回，如蓉城蕊阙，互相掩映，窈蔼莫测。
峰头止容一阁，奉玉宸于上。
余凭揽久之，四顾无路，将由前道下栈，忽有一僧至，曰： 此间有小径，可入内峡，不必下行。 
余随之，从阁左危崖之端，挨空翻侧，践崖纹一线，盘之西入，下瞰即飞栈之上也，半里而抵内峡之中。
峡中危峰内簇，瓣分蒂绾，中空如莲房。
有圆峰独穹于后，当峡中峙，两旁俱有峰攒合，界为两峡，合于中峰前。
旁峰外缀连冈，自后脊臂抱而前，合成崖门，对距止成线峡。
峡外围中簇，此亦洞天之绝胜矣。
冈上小峰，共有五顶，土人谓上按五行，有金木水火土之辨。
此亦过求之论，即不藉五行，亦岂输三岛哉？
中峰前结阁，奉三清，前有古柏一株颇巨，当两峡中合之上。
余欲上蹑中峰，见阁后路甚仄，陟左峡而上，有路前蹈峡门左崖之顶，乃陟峡而北蹑之。
东出西转，有塔峙坡间，路至此绝。
余犹攀巉践削，久之不得路，而杨氏之子与担夫俱在下遥呼，乃返。
从内峡三清阁前下坠峡底，共一里而至峡门内方池上，就岩穴僧栖，敲火沸泉，以所携饭投而共啖之。
乃与僧同出峡门，循左崖东行。
僧指右峡壁间突崖之下，石裂而成峡，下临绝壑，中嵌巉崖，其内直逼山后莽歇，峡中从来皆虎豹盘踞，无敢入者。
余欲南向悬崖下，僧曰： 既无路而有虎，君何苦必欲以身试也。
且外阻危崖，内无火炬，即不遇虎，亦不能入。 
杨氏子谓： 急下山，犹可觅罗尤温泉，此不测区，必不能从也。 
乃随之东北下山。
一里，路分两岐：一循山北下，为入州便道；一直东随坡下，即来时道。
僧乃别从北去，余仍东下。
是为天王石。又下一里，至土主庙南，乃逾涧南上坡，循西山之东，逾坡度坞，南向而行。
村之倚坡临川者，篱舍屈曲，竹树扶疏树木高大茂盛，缀以夭桃素李，光景甚异，三里余而得一巨村，则金华之峰，至是南尽。
又下为盘岭，回亘南去，兰州之道，由是而西逾之，从杨村而达焉。
由村南东盘东突之嘴，共里余，南转而得罗尤邑，亦百家之聚也。
其处有温泉，在村洼中出，每冬月则沸流如注，人争浴之，而春至则涸成污池焉。水止而不流，亦不热矣。
有二池，一在路旁，一在环堵之内，今观之，与行潦积水无异。
土人言，其水与兰州温泉彼此互出，溢于此则彼涸，溢于彼则此涸。
大意东出者在秋冬，西出者在春夏，其中间隔重峦绝箐，相距八十里，而往来有时，更代不爽，此又一异也。
村中有流泉自西峡出，人争引以灌，与温泉不相涉。
其上有石龙寺，以晚不及探，遂由大道北返。
四里，北越一桥，桥北有居庐，为水寨村。
从村北折而西，望金华山石门之峡，高悬双阙，如天门夐峙。
又二里，北抵州治，入南街，又里余而返寓。
十五日余欲启行，闻杨君乔梓言莽歇岭为一州胜处，乃复为一日停。
命担者裹饭从游，先从崖场入。
崖场者，在金华北峰之下，有涧破重壁而东出，剖层峰为二，其内皆云舂水碓，极幽寂之致。
莽歇此为地名正道，当从南崖上；余意披峡而西，由峡底觅道上，更可兼尽，遂溯流入。
始缘涧北，不得入。
仍渡涧南西入，南崖之上，即昨桃花迷坞处，而此当其下嵌。
矫首两崖逼霄，但谓涧底流泉，别有天地，不复知峰头春色，更占人间也。
曲折三里，只容一溪宛转，乱舂互答。
既而峰回峡转，前岭西亘，夹涧北来，中壑稍开，环崖愈嵌，路亦转北，而回眺西南岭头，当是莽歇所在，不应北入。
适有樵者至，执而问之，曰： 此涧西北从后山来。
莽歇之道，当从西亘之岭，南向蹑其脊，可得正道。 
余从之。
遂缘西亘岭西南跻之，虽无路径，方位已不出吾目中。
一里余，遂南蹑其北突之脊，东来之路，亦逾此转南矣，遂从之。
此峰自金华山北向横突，从此下坠，前尽于崖场峡口，后尽于所逾之脊。
其西又有山一支，亦自南北向横突金华山之后，而为北下之峡。
盖二山俱从西南老君山来，分支并驰，中夹成箐，石崖盘错，即所谓莽歇岭也。
于是循金华山之西南向二里，又渐下者半里，而抵箐中，其箐南来，东崖即金华北岭之后，西崖是为莽歇，皆纯石危亘，骈峡相对，而路当其下。
先有一崖，北向横障箐中，下嵌成屋，悬覆二丈余，而东北一石下垂，如象鼻柱地，路南向无隙。
从象鼻卷中，傍东崖上透，遂历覆崖之上，望东西两崖，俱有石庋壁覆云，而西崖尤为突兀，上露两亭，因西向蹑危登之。
其亭皆东向，倚崖缀壁，浮嵌欹仄，而南列者较大，位佛像于中。
左壁有泉自石罅出，下涵小池而不溢。
北亭就嵌崖通路，摭虚而过，得片石冒亭其上，三面悬削，其路遂绝。
此反北凌箐口，高出象鼻覆崖之上矣，凭眺久之，闻木鱼声甚亮，而崖回石障，不知其处。
复东下箐底，溯细统北入，则西崖转嘴削骨，霞崩嶂压，其势弥异。
半里，矫首上眺，或下嵌上突，或中刳旁裂，或层堆，或直劈，各极骞腾。
有书其上为 天作高山 者，其字甚大，而悬穹亦甚高，或云以篾箩藤索，从峰顶倒挂而书者。
西崖有白衣大士，东崖有胡僧达摩，皆摩空粘壁而成，非似人迹所到也。
更南半里，有玉皇阁当箐中。
由此攀西崖，捱石磴，有僧嵌一阁于崖隙。
其阁亦东向。其崖上下陡绝，中嵌横纹，而阁倚之。
挨横纹而北，又覆一亭，中供巨佛，倚壁而立，以崖逼不容青莲座也。
其北横纹迸绝矣。
前闻鲸声遥递传递，即引阁僧。
其师为南都人，茹淡辟幽吃的清淡而身处幽深之处，栖此有年，昨以禅诵赴崖场，而守庐者乃其徒也，留余待之。
余爱其幽险，为憩阁中作记者半日。
僧为具餐。
下午而师不至。
盖东崖至是匪石而土。但峭削之极，直列如屏，其上为难。 余时已神往，即仍下玉皇阁，遂东向攀岭上。
时有游人在玉皇阁者，交呼： 此处险极难阶！ 余不顾，愈上愈峻。
二里，有路缘峰腰自南而北，担者欲从北去，余强之南。
半里，此路乃东通后岭，非东南逾顶者，乃复东向蹑峻。担者屡后，呼之不至，余不复待，竭蹶上跻，一里余而东逾其脊。
从脊上俯视，见州治在川东北矣，乃即从脊南趋。
半里，又东南蹑峻上，一里，始凌金华山顶。
于是北眺丽江，西眺兰州，东眺鹤庆，南眺大理，虽嵌重峰之下，不能辨其城郭人民；而西之老君，北之大脊，东之大脊分支处，南之印鹤横环处，雪痕云派，无不历历献形，正如天际真人，下辨九州，俱如一黍也。
复从顶脊南行，脊上已有路，直前一里，渐西转向老君，余知乃杨庄道，乃转而北瞰东向之路，得一线垂箐下，遂从之。
下里余，路穷箐密，倾崖倒坎，欹仄蒙翳，下嵌莫测，乃攀枝横跌，跌一重复更一枝，幸枝稠箐密，不知倒空之险。如是一里，如蹈碧海，茫无涯际。
既而审视，忽见一塔下涌，虽隔悬重箐，而方隅在目，知去石门，不在弱水外矣。
益用攀坠之法。
又一里，有线径伏箐间，随之亟行。
半里，得中洼之峡，又半里，出三清阁之后，即昨来审视而难从者。
于是下峡门，过昨所饭处，皆阒无一人。
乃前趋过昨所望虎穴之上，此直康衢，非险道矣。
乃从北道循西山北向下，五里而返寓，则担夫犹未归也。
