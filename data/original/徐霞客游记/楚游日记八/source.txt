十一日平明行，二十五里，过黄杨铺，其地有巡司。
又四十里，泊于七里滩。
是日共行六十五里。
自入舟来，连日半雨半晴，曾未见皓日当空，与余病体同也。
十二日平明发舟。
二十里，过冷水滩。
聚落在江西岸，舟循东岸行。
是日天清日丽，前所未有。
一舟人俱泊舟东岸，以渡舟过江之西岸，市鱼肉诸物。
余是时体亦稍苏，起坐舟尾，望隔江聚落俱在石崖之上。
盖濒江石骨嶙峋，直插水底，阛闠之址，以石不以土，人从崖级隙拾级以登，真山水中窟宅也。
涯上人言二月间为流贼杀掠之惨，闻之骨竦。
久之，市物者渡江还，舟人泊而待饭，已上午矣。
忽南风大作，竟不能前，泊至下午，余病复作。
薄暮风稍杀，舟乃行，五里而暮。
又乘月五里，泊于区河。
是晚再得大汗，寒热忽去，而心腹间终不快然。
夜半忽转北风，吼震弥甚，已而挟雨益骄。
是日共行三十里。
十三日平明，风稍杀，乃行。
四十里，为湘口关。
人家在江东岸，湘江自西南，潇江自东南，合于其前而共北。
余舟自潇入，又十里为永之西门浮桥，适午耳，雨犹未全止。
诸附舟者俱登涯去，余亦欲登陆遍览诸名胜，而病体不堪，遂停舟中。
已而一舟从后来，遂移附其中，盖以明日向道州者。
下午，舟过浮桥，泊于小西门。
隔江望江西岸，石甚森幻，中有一溪自西来注，石梁跨其上，心异之。
急索粥为餐，循城而北，乃西越浮桥，则浮桥西岸，异石嘘吸灵幻。
执土人问愚溪桥，即浮桥南畔溪上跨石者是；钴鉧潭，则直西半里，路旁嵌溪者是。
始知潭即愚溪之上流，潭路从西，桥路从南也。
乃遵通衢直西去，路左人家隙中，时见山溪流石间。
半里，过柳子祠，再西将抵茶庵，则溪自南来，抵石东转，转处其石势尤森特，但亦溪湾一曲耳，无所谓潭也。
石上刻 钴鉧潭 三大字，古甚，旁有诗，俱已泐模糊不可读。
从其上流求所谓小丘、小石潭，俱无能识者。
按是水发源于永州南百里之鸦山，有 冉 、 染 二名。
一以姓，一以色。
而柳子厚易之以 愚 。按文求小丘，当即今之茶庵者是。
在钴鉧西数十步丛丘之上，为僧无会所建，为此中鼎。求西山亦无知者。后读《芝山碑》，谓芝山即西山，亦非也，芝山在北远矣，当即柳子祠后圆峰高顶，今之护珠庵者是。
又闻护珠、茶庵之间，有柳子岸，旧刻诗篇甚多，则是山之为西山无疑。
余觅道其间，西北登山，而其崖已荒，竟不得道。
乃西南绕茶庵前，复东转经钴鉧潭，至柳子祠前石步渡溪，而南越一冈，遂东转出愚溪桥上，两端潇江之上，皆前所望异石也。
因探窟踞萼，穿云肺而剖莲房，上瞰既奇，下穿尤幻，但行人至此以为溷围溷ù厕所，污秽灵异，莫此为甚，安得司世道者一厉禁之。
时舟在隔江城下，将仍从浮桥返，有僧圆面而长须，见余盘桓留连、徘徊久，辄来相讯。
余还问其号，曰： 顽石。 
问其住山，曰： 衡之九龙。 
且曰： 僧即寓愚溪南圆通庵。
今已暮，何不暂止庵中。 
余以舟人久待，谢而辞之，乃返。
十四日余早索晨餐，仍过浮桥西，见一长者，余叩问此中最胜，曰： 溯江而南二里，濒江为朝阳岩。
随江而北，转入山冈二里，为芝山岩。
无得而三也。 
余从之，先北趋芝山。
循江西岸半里，至刘侍御山房山中书屋。
讳兴秀，为余郡司李者也。由其侧北入山，越一岭，西望有亭，舍之不上。
由径道北逾山冈，登其上，即见山之西北，湘水在其北而稍远，又一小水从其西来，而逼近山之东南，潇水在其东，而远近从之。
潇江东岸，又有塔临江，与此山夹潇而为永之水口者也。
盖北即西山北走之脉，更北尽于潇、湘合流处，至此其中已三起三伏，当即《志》所称万石山，而郡人作记或称为陶家冲，土名。或称为芝山，似形似名。或又镌崖历亭，《序》谓此山即柳子厚西山，后因产芝，故易名为芝，未必然也。
越岭而北，从岭上东转，前望树色掩映，石崖藿珮，知有异境。
亟下崖足，仰而望之，崖巅即山巅，崖足即山足半也。
其下有庵倚之，见路绕其北而上，乃不入庵而先披找寻路。
遥望巅崖耸透固奇，而两旁乱石攒绕，或上或下，或起或伏，如莲萼芝房，中空外簇，随地而是。
小径由其间上至崖顶，穿一石关而入。有室南向，门闭不得入，绕其南至西，复穿石峡而入焉，盖其侧有东西二门云。
室止一楹，在山顶众石间。
仍从其西峡下至崖足，一路竹木扶疏，玉兰铺雪，满地余香犹在。
入崖下庵中，有白衣大士甚庄严，北有一小阁可憩，南有一净侣结精庐依之。
门在其左，初无从知，问而得之，犹无从进，忽从内启扉门揖入，从之。
小庭侧窦，穿卧隙而上，则崖石穹然，有亭缀石端，四窗空明，花竹掩映，极其幽奥。
僧号觉空，坚留沦茗，余不能待而出。
仍从旧路，南至浮桥。
令顾奴从桥东溯潇放舟南上；余从桥西，仍过愚溪桥，溯潇西崖南行。
一里，大道折而西南，由岐径东南一里，则一山怒而竖石奔与江斗。
逾其上，俯而东入石关，其内飞石浮空，下瞰潇水，即朝阳岩矣。其岩后通前豁，上覆重崖，下临绝壑，中可憩可倚，云帆远近，纵送其前。
惜甫伫足而舟人已放舟其下，连声呼促，余不顾。
崖北有石蹬直下缘江，亟从之。
蹬西倚危崖，东逼澄江，尽处忽有洞岈然，高二丈，阔亦如之，亦东面临江，溪流自中喷玉而出，盖水洞也。
洞口少入即转而南，平整轩洁，大江当其门，泉流界其内，亦可憩可濯，乃与上岩高下擅奇，水石共韵者也。
入洞五六丈，即汇流满洞。
洞亦西转而黑，计可揭ì挽衣涉水而进，但无火炬，而舟人遥呼不已，乃出洞门。
云，下插渊黛，土人横杙ì小木桩架板如阁道。
然第略为施栏设几，即可以坐括水石，恐缀瓦备扁，便伤雅趣耳。
徙倚久之，仍从石磴透出岩后，遂凌绝顶。
其上有佛庐官阁，石间镌刻甚多，多宋、唐名迹，而急不暇读，以舟人促不已也。
下舟溯江，渐折而东，七里至香炉山。
山小髻，独峙于西岸，山，江中乃石骨攒簇而成者。
其上佳木扶摇，其下水窍透漏。
最可异者，不在江之心，三面皆沙碛环之，均至山足则决而成潭，北西南俱若界沟，然沙逊于外，而水绕其内，其东则大江之奔流矣。
盖下流之沙不能从水而上，而上流之沙何以不逐流而下，岂日夜有排剔之者耶？
亦理之不可解也。
下午过金牛滩，其上有金牛岭，一峰尖峭，而分耸三峰，斜突而横骞，江流直捣其胁。至是舟始转而南，得风帆之力矣。是晚宿于庙下，舟行共五十里，陆路止二十里也。
先是，余闻永州南二十五里有澹岩之胜，欲一游焉。
不意舟行五十里而问之，犹在前也。
计当明晨过其下，而舟人莽不肯待。
余念陆近而水远，不若听其去，而从陆蹑之，舟人乃首肯。
十五日五更闻雨声泠泠，达旦雷雨大作。
不为阻，亟炊饭。
五里至岩北，力疾登涯，与舟人期约定会于双牌。
双牌者，永州南五十里之铺也。
永州南二十五里为岩背，陆路至此与江会。
陆路从此南入山，又二十五里而至双牌；水路从此东迂溯江，又六十里而至双牌。
度舟行竟日，止可及此，余不难以病体追蹑也。
岩背东北临江，从其南二里西向入山，山石忽怒涌作攫人状。
已而望见两峰前突，中有云庐高敞，而西峰耸石尤异，知胜在是矣。
及登之，而官舍半颓。
先是望见西峰之阳，洞门高张，至是路从其侧而出，其上更见石崖攒舞，环玦东向，其下则中空成岩，容数百人，下平上穹，明奥幽爽，无逼仄昏暗之状病。
其北洞底亦有垂石环转，覆楞分内外者，巨石磊砢ǒ杂乱堆放界道，石上多宋、元人题镌。
黄山谷北宋诗人书法家黄庭坚最爱此岩，谓为此中第一，非以其幽而不閟，爽而不露耶？
岩东穿腋窍而上，有门上透丛石之间，东瞰官舍后回谷，顿若仙凡分界。
岩西南又辟一门，逾门而出其右，石壁穹然，有僧寮倚之，西眺山下平畴，另成一境，桑麻其中。
有进贤江发源自西南龙洞，东来直逼山麓，而北入于潇。
进贤江侧又有水洞，去此二里，秉炬可深入，昔人谓此洞水陆济胜，然不在一处也。
按澹岩之名，昔为澹姓者所居。
而旧经又云，有正实者，秦时人，遁世于此，始皇三召不赴，复尸解焉，则又何以不名周也。
从僧寮循岩南东行，过前所望洞门高张处，其门虽峻，而中夹而不广，其内亦不能上通后岩也。
仍冒雨东出临江，望潇江迢迢在数里外，自东而来。
盖缘澹山之南，即多崇山排亘，有支分东走者，故江道东曲而避之。
乃舍江南行，西遵西岭，七里至木排铺，市酒于肆，而雨渐停。
又南逾一小岭，三里为阳江。
其江不能胜舟，西南自大叶江、小叶江来，至此东注于潇。
其北则所谓西岭者横亘于石，其南则曹祖山、张家冲诸峰骈立于前。
又南七里，直抵张家冲之东麓，是为陈皮铺。
又南三里，逾一小岭，望西山层坠而下，时现石骨，逗奇标异；已而一区凑灵，万窍逆幻。
亟西披之，则石片层层，尽若鸡距龙爪，下蹲于地，又如丝瓜之囊，筋缕外络，而中悉透空；但上为蔓草所缚，无可攀跻，下为棘箐所塞，无从披入。
乃南随之，见旁有隙土新薙ì除草地者，辄为扪入，然每至纯石，辄复不薙。
路旁一人，见余披踄久，荷笠倚锄而坐待于下，余因下问其名，曰： 是为和尚岭，皆石山也。
其西大山，是为七十二雷。 
因指余前有庵在路隅，其石更胜。
从之，则大道直出石壁下，其石屏插而起，上多透明之窦，飞舞之形；其下则清泉一泓，透云根而出。
有庵在其南，时僧问其名，曰： 出水崖。 
问他胜，曰： 更无矣。 
然仰见崖后石势骈丛，崖侧有路若丝，皆其薙地境也。
贾勇从之，其上石皆乃下。由庵侧南行二里，有溪自西南山凹来，大与阳溪似。
过溪一里，东南转出山嘴，复与潇江遇。
于是西南溯江三里，则双牌在焉。
适舟至，下舟，已下舂日落矣。
双牌聚落亦不甚大，其西南豁然，若可远达，而舟反向南山泷中人。
盖潇水南自青口与沲水合，即入山峡中，是曰泷口。
北行七十里，皆连山骈峡，亏蔽天日，一所云 泷 湍急之河流也。
泷中有麻潭驿，属零陵。驿南四十里属道，驿北三十里属零陵。
按其地即丹霞翁宅也，《志》云：在府南百里零陵泷下，唐永泰年号，公元一年中有泷水令唐节，去官即家于此泷，自称为丹霞翁。
元结自道州过之，为作宅刻铭。
然则此泷北属零陵，故谓之零陵泷。
而所谓泷水县者，其即此非耶？
又按《志》：永州南六十里有雷石镐，当泷水口，唐置。则唐时泷水之为县，非此而谁耶？
时风色甚利，薄暮，乘风驱舟上滩，卷浪如雷。
五里入泷，又五里泊于横口，江之东岸也，官道在西岸，为雷石镇小墅耳。
