戊寅正月初一日阴雨复绵连，至初六稍止。
陆君往宾州，十一日归。
十三日游独山岩，又小独山。
十五日雨中往游周泊隘。
隘在三里东二十五里。
晚酌南楼，观龙灯甚盛。
二十七日同陆伯恒游白崖堡岩洞。
洞在杨渡西，北向高洞三层，又东南向深洞，内分二支。
入宿白崖哨官秦余家。
二十八日陆公昆仲至，同游青狮岩。
岩在杨渡东南，过渡四里乃至。
其岩东西直透，东门平，西门高，洞内下甚宽平，上两层中空透顶。
西门内可望而高不可上，须由山北小窦攀崖而入，下临西门之顶。
又东入深奥，又北透重门，俱在绝壁之上。
是日酌于洞中，有孙、张、王三指挥使同饮。
既乃观打鱼于江畔，抵暮归，乃病。
二十九、三十两日余卧疴ｋē病东阁。
天雨复不止。
二月初一日稍霁。
初二日复雨。
是日余病少愈，乃起。
初三日雨中复往青狮潭观打鱼。
先是张挥使即指挥使简称言，青狮岩之南有鸡笼山，亦有大岩，故陆公以骑送余至此，命张往同游。
张言雨中不可入，且久无游者，固阻余，仍冒雨归。
自后余欲辞陆公行，陆公择十三日为期。
连日多雨，至初九稍霁。
陆公命内侄刘玉池、嘉生昆仲并玄芝、伯恒各分日为宴饯余。
因出演武场，伯恒、二刘为走马命射。
演武场周围有土城，即凤化县址也，在城东。
十一日早闻雨声，余甚恐为行路之阻。
及起，则霁色渐开。
至晚，饯余于署后山亭。
月色皎然，松影零乱，如濯冰壶，为之醉饮。
十二日日色甚丽。
自至三里，始见此竟日之晴朗。
是日陆公自饯余，且以厚赆ｊìｎ钱财或礼物为馈，并马牌、荐书相畀，极缱绻，且订久要焉。
何意天末得此知己，岂非虞仲翔即虞翻，三国时吴国经学家，孔融曾看过他的《易》学著作，认为以他为知己而一生无憾，后以其名代称知己之所为开颐者乎？十三日五鼓，雨声复作。既起，雨止，雷声殷殷。
陆公亲为治装毕，既饭，送至辕门，命数骑送余。
遂东出东门，过演武场，抵琴水桥，伯恒与苏友陈仲容别去。
又一哨官王姓者以骑来，与刘玉池同送渡琴水桥。
其石山东即罗洪洞贼。营北一里有墟场，趁墟者多贼人。
然墟无他物，肉米而已。
又北行，皆东石西土。
共七里，有石崖夹道，竖峰当门，乃金鸡山也。
透山腋二里，北复开间峡北去。
又十里，为后营。
哨官杨迎款甚勤。杨号耀先，闽漳州人。
欲往游东岩，以雨色复来，恐暮，乃止。
自旧年十二月廿三日入三里，至今二月十三日由三里起程，共五十日。
三里砖城，周回大三里。
东西皆石山排列，自后营分枝南下，中有土山一支，至此而尽，又起一圆泡，以城环之。
西抵苏坑，五十五里。纵横皆七十里。
名 三里 者，以昔为贼踞，王文成即王守仁也平八寨，始清出之，编户三里：一曰上无虞，二曰下无虞，三曰顺业里。
今顺业北境与八寨接壤者十余里，那历、玄岸并蓝漳皆贼踞为巢。
曾置凤化县，即今演武场周围土城，遗址尚存。
随废，后以南丹卫迁此，而设参府镇之。田粮初输卫收，后归上林县，而民以不便，复纷纷议归卫矣。
三里以洋渡为前门，有江西自上林县大明山发源，东流至此，横为杨渡。
渡之南则石峰离立，若建标列戟；渡之北则石峰回合，中开一峡，外凑如门，有小江自北而南，注于洋渡下流，溯小江西岸入峡，宛转俱从两界石山中，北行数里，两界山渐开渐拓，中环平畴，有独山村界其中，为外案，又有独山岩为内案。
于是东西两溪之水前合而南去，北面石山愈开，土山自北而来，结为城治焉。
城北土山中悬，直自后营西北夭矫而下，至此而尽。
其东西两界石山回合如抱，愈远愈密，若天成石郭，另辟一函盖于中者，盖西来之脊高峙为大明山，分支东走，环绕于苏坑南北者，遂为西界之障；又北转而东抵后营之后，乃中分土山一支，直南四十里而结三里，若萼中之房；其分支东度者，又南转环绕为东界之障。
故周泊今作刁泊、苏坑两处，为三里东西之腋，正中与城治相对。
其处最拓，若萼之中折处焉。
由周泊而南，渐转渐合，至洋渡而西向临溪，则青狮庙之后崖也。
由苏坑而南，渐转渐合，至洋渡而东向临溪，则白崖堡之东崖也。
二崖凑合于洋渡，即所入之前门，若萼之合尖处焉。
东西两溪，俱在两界石山之内，土山北自后营盘伏而来，两源遂夹而与俱。
西界者，南至罗墟今作罗圩北，又合一绕城西，又西抵石村，合汛塘之水，乃东南出汇水桥下，合东溪。
东界者，南至琴水岩东，又南出琴水桥，又合一东来之水，曲折抵东南石峰下，又穿流山峡中，乃西出而合西溪。
二水合而南，经两独山，潆之，又注于洋渡之东。
大江西下，此水北下，合并东去。
其西北之夹，即洋渡；东北之夹，为青狮庙后崖。
韦龟洞，在城西十里韦龟村今作韦归。
西由汛塘今作信桃逾佛子岭而北，其路近：北由罗墟转石山嘴而南，其路远。
其中群峰环绕，内拓平畴，有小水自北而南，分流石穴而去。
惟北面石山少开，亦有独峰中峙若标。
韦龟之山自东南中悬，北向而对之，函盖独成，山水皆逆，真世外丹丘也。
数十家倚山北麓，以造纸为业，栖舍累累，或高或下，层嵌石隙，望之已飘然欲仙。
其西即洞门，门亦北向。
初入甚隘而黑，西南下数步，透出石隙，忽穹然高盘，划然内朗。
其四际甚拓，而顶有悬空之穴，天光倒映，正坠其中。
北向跻石而上，乳柱前排，内环平台，可布几席；南向拾级而下，碧黛中汇，源泉不竭，村人之取汲者，咸取给焉。
平台之前，右多森列之柱，幢盖骈错，纹理明莹；左多层叠之块，狮象交踞，形影磊落。
其内左右又可深入焉。
秉炬由右西向入，渐下渐岐，而南可半里，又开一壑而出。
秉炬由左东向入，渐跻渐逾而北，可半里，又转一窦而还。
闻由右壑梯险而上，其入甚深；然觅导不得，惟能言之，不能前也。
是岩外密中宽，上有通天之影可以内照，下有逢源之窍不待外求，一丸塞口，千古长春。
况其外村居，又擅桃源、谷口之胜乎？
琴水岩，在城东六里琴水桥之北，中支土山东南尽处也。
东溪自北环山之东。
土山既尽，独露石山一拳，其石参差层沓。
山南亦有数家之村。
洞在村西山半，其门南向。
初入洼而下，甚欹侧；北进数丈，秉炬逾一隘，转而西，始穹然中高，西透明穴，北有暗窍；当明处有平石阔三丈，卧洞底如坠，可攀而憩焉。
秉炬穷暗窍，数丈而隘，跻其上，亦不能深入。
乃仍出至平石，跻西穴而出，则山之西面也。
下山，仍转山前，骑而周周游玩之。
洞前稍下，其东亦开一岩，门亦南向，外高而中浅，村人积薪于中焉。
其北又开两岩，一上一下：上者在重崖，无路；下者多潴水，然亦不能与前通也。
佛子岭北岩，在城西七里汛塘村之西。
佛子岭者，石山自西分支而东，东为汛塘、仙庙诸峰，而岭界其间，石骨嶙嶙。
逾岭而北下，则韦龟村西坞之水，南流而抵其麓，倾入洞焉。
洞门北向甚豁，中回环成潭，潭中潴水渊澄，深不可测，潭四周皆石壁无隙。
闻其南有隙在水下，大潦从北捣下，洞满不能容，则跃而出于山南之崖。
盖南崖较高，水涸则潴于北而不泄，中满则内激而反射于外，其交关之隙，则中伏云。
门右穿旁窦，南抵潭东涯上。
其上有石高蛩潭旁，上与洞顶不即不离，各悬尺许，如鹊桥然。
坐桥下而瞰深潭，更悠然也。
佛子岭南岩，在佛子岭之南。
其门南向，前有石涧天成若槽，有桥横其上。
时涧中无水，即由涧入洞。
洞外高岩层穹侧裂，不能宏拓。
北入洞，止容一人，渐入渐黑，而光滑如琢磨者；其入颇深，即北洞泄水之道也。
盖水大时北洞中满，水从下反溢而出此，激涌势壮，故洞与涧皆若磨砺以成云。
佛子岭西北岩，在佛子岭西北一里，其门东向。
韦村西坞之水自北来，又分流一涧，西抵此洞前，忽穴地下坠。
洞临其上，外门高朗，西入三、四丈即止。
洞南有一隙，亦倾侧而下，渐下渐黑，转向西南，无炬而出。
闻下与水遇，循水西南行，即透出后山。
乃知此村水坠穴，山透腹，亦与向武一辙也。
独山岩，今名砥柱岩，在城南四里。
此地有三独山，皆以旁无附丽得名：一在溪东岸，与东界石山近，其山小而更峭；一在此山南五里，障溪而东环之，其山突而无奇；独此山既高而正当其中，与向武之琅山岩相似，省中之独秀无此峭拔，亦无此透漏也。
其岩当山之腹，南北直透。
南门高迸如裂阙，其前有巨石，自岩顶分跨而下，界为两门，正门在东，偏门在西南，皆有古木虬藤倒挂其上，轻风飘曳，漾翠飞香，甚异也。
岩中如合掌而起，高数丈，平通山后上有飞崖外覆，下有涌石如栏，南北遥望，众山排闼，无不罗列献于前。
岩之中分窍西透，亦转而北，又通一门，其内架阁两重，皆上穿圆窍，人下窍行，又若透桥而出者。
此一洞四门相通，山甚小而中甚幻也。
惟东向不通。
其崖外又有一门东向，而西入深亦数丈，是又各分门立户者。
小独山岩，在城东南五里，与砥柱东西相向，夹小江而立。
自砥柱东望，似此山偏与东界近；自此山西望，又似砥柱偏与西界近；自其中望之，其实两山之去东西两界各悬绝等也。
山小于砥柱，而尖锐亦甚，极似一浮屠中立者。
下亦通一门，有石跨其外而不甚高。
西透小隙而上，悬崖之侧，有石平峙为台。
其上悬绝处，有洞南向甚深，若能梯阶而升，亦异境也。
游砥柱日独随一骑导而浮江，并尽此胜。
白崖堡南岩，在城南十六里。
由洋渡北岸溯江西行，转入山坞则堡在其中。
盖其山南北回合，又成一洞天矣，洞在南山之上，重门北向，高缀万仞之壁，自堡中望之，即在举首间，而无从着足。
岩下石脚外插，亦开裂成纹。
初开捱数隙，如升层楼，而不知去洞犹甚远；复出重之，而后觉枪榆枋者榆树和檀木挺立，无及于垂天之翼也。
既而土人秦余至，为秉炬前导，仍从山口出，循南山之东而转其南始拾级上，得一门东南向，是为后洞，由洞中东北上跻，乃暗而需炬，更转而北，其上甚峻，遥望天光中透矣，益攀跃以升，得一隙仅如掌，瞰其外辟巨门焉，则上洞之下层也。
隙隘不容侧身向外，只可俯眺而已。
从其内更上跻，透隘而出，则洞门岍然，北临无地，向之仰眺而莫可及者，今忽身跻其上矣。
此洞甚高，呼吸可通帝座，其前夹崖下陷，以木横架而补其阙，即堪憩托，然止可凭揽诸峰，非久栖地也。
仍从内隘下，再窥其外第二层洞，亦以为不可到矣。
姑以杖从隙中投之，再由故道俯级直坠，抵前遥望天光处，明炬遍烛，于洞北崖下得一穴焉。
其口甚隘，亟引炬蛇行而入，其中渐高而成峡，其底甚平，数丈后宛转东折，又数丈而北透，则其门北向高裂，有巨树盘根洞中，偃ｙｎ仰卧出洞外，是为第三层洞。
洞前平石如掌，上下皆危崖峭壁，轰悬无级。
回首上眺，则层门重叠，出数十仞之巅者，即上洞与第二层洞也。
稍悬平石而东，峡壁间有藤树虬络，乃猱升猿引以登。
半晌，遂历第二层外洞，前所投杖俨然在也。
其洞深三丈，高五丈，嵌上下两洞之间，而独不中通，反由外跻。
因为吟句曰： 洞门千古无人到，古干虬藤独为谁？
投杖此中还得杖，三生长与菖坡通 猖披 ，衣带不整，引中为任意而为，随。 
乃仍挂枝下，循平石篝火穿第三层洞入，再抵前遥望天光处，则仍还后洞腹中矣。
盖是洞如蹲虎，中空如腹，而上洞则其口也。
第二层洞在其喉管之外，向从隙外窥处则喉管也。
人从喉管上透，出其口，由喉管下坠，抵腹中。
第三层洞为其脐之所通，故在腹之前。
后洞乃其尾闾边，故在腹之下云。
白崖堡南山下洞，在后洞之西三百步。
洞门亦东南向，洞外高崖层亘，洞内即横分二道，一向西南，一向东北，皆稍下从洼中入，须用炬矣。
从西南者，数丈后辄分两层，下层一穴如井。
由井下坠，即得平峡，西行三丈，又悬峡下坠，复得平洼，其中峡窍盘错，交互层叠，乳柱花萼，倒垂团簇，不啻千万。
随行胡生金陵人。折得石乳数十条，俱长六七寸，中空如管，外白如晶，天成白玉搔头即 簪 的俗称也。
又有白乳莲花一簇，径大三尺，细瓣攒合，倒垂洞底，其根平贴上石，但悬一线，而实粘连处，蒂仅如拳，铲而下之甚易。
第出窦多隘，且下无所承，恐坠下时伤损其瓣，不忍轻掷也。
盘旋久之，忽见明光一缕，透窍而出，井口亦如前，又在前井之南矣。
又从上层西南入，其中石脊高下，屡见下陷之坑，窅黑无底，疑即前所探下层也。
深入亦盘错交互，多乳柱攒丛，与下层竞远。
从东北者，不五丈，有北嵌之窍两重，皆不甚深。
东向攀崖而上，渐进渐曲，其盘错亦如西洞，而深奥少杀减也之。
青狮南洞，在城南二十里，西南与上林分界处，路由杨渡过江，东南四里乃至。
其山石峰卓立，洞在山之下，开东西二门。
东门坦下，门高数丈，阔亦数丈，直透山西者约三十丈，平拓修整，下壁如砥，上覆如幔，间有石柱倒垂幔下。
洞之西垂，又有石柱一队，外自洞口排列，抵洞后西界，别成长榭；从榭中瞩外洞，疏楞绮牖，牵幕披云，又恍然分境也。
西门崇峻，下有巨石盘叠为台，上忽中盘高穹。
从台内眺，已不见前洞之顶，只见高盘之上，四面层回叠绕，如云气融结，皆有窍穴钩连，窗楞罗列，而空悬无上处。
从台外眺，则西面三岐之峰，卓笔之岫，近当洞门中央，若设之供者。
由台北下，奥窟中复开平洞一围，外峙巨石为障，下透中虚，从此秉炬北入东转，其穴大而易穷；东从腋隘直入，其窍狭而甚远。
计其止处，当已逾外洞之半。
此下洞之最奥处也。
出小穴，复酌于西门之台，仰视上层云气叠绕处，冀一登，不可得。
忽见其北有光逗影，知其外通，陆公令健而捷者从山外攀崖索之。
久之，其人已穿入其上，从下眺，真若乘云朵而卷雾叶也。
既而其人呼曰： 速携炬至，尚可深入。 
余从之。
乃从西门下，循山麓转其北，复南向攀崖跻。
山之半，有门北向。
穿石窦入，则其内下陷通明，俯见诸君群酌台上，又若登月窟、扪天门而俯瞩尘界矣。
其上有石砥平庋，石端悬空处，复有石柱外列，分窗界户，故自下望之，不一其窦，而内实旁通也。
于是秉炬东入，愈入愈深窅，然中辟亦几二十丈焉。
东入既穷，复转西北，得一窦。
攀而北上，忽倒影遥透，有峡纵横，高深骈沓。
攀其东北，有穴高悬，内峡既峻，外壁弥更加削，只纳接受光晖，无从升降。
更从奥窟披其西北，穿腋上透，又得一门，平整明拓。
其门北向，其处愈高，吐纳风云，驾驭日月，非复凡境。
其北腋尚有余奥，然所入已不甚遥。
由其门出，欲缘石觅磴而下，其下皆削立之壁，悬突之崖，无从着足。
乃复从洞中故道，降出至悬台下瞰处。
诸君自下呼噪，人人以为仙，即余亦自以为仙也。
倏明倏暗，倏隔倏通，倏上倏下，倏凡倏仙，此洞之灵，抑人之灵也？
非陆公之力，何以得此！
青狮北洞，在青狮潭北岸。
青狮潭者，即洋渡之下流也，江潭深汇，为群鱼之宫，乃参府之禁沼罟也网所不敢入者。
其北崖亦多穹门，与南洞隔江相对。
余雨中过此，不及旁搜。
又西为青狮庙。
危峰西南来，抵水而尽。
洋渡之水从西，三里之水从北，至此合流而东，峰截其湾，愈为屼嵲，庙倚其下，遂极幽閟焉。
堡北岩，在城南十二里堡之北。
其门东向，中深五六丈，后洼而下，不能深入。
独山村西北水岩，在城南八里大路之西。
洞门东向，前有石路，中跨为桥，盖水发时自洞溢出也。
洞倚西山下，洞口危石磊落，欹嵌而下，其中窅然深黑，不能悬入也。
砥柱岩西峰水岩，在城南四里。
有峰屼突于砥柱之西，高不及砥柱，而回列倍之，上冒下削，其南多空裂成门，而北麓有门北向，两崖如合掌上并。
其内深窅，有光南透，若甚崆峒，第门有潴水溢于两涯，不能入。
几番欲以马渡，而水下多乱石，骑亦不前。
后营东山洞，在城北四十里，即后营东界石山之西麓也，去后营四里。
中又有小山一重为界，山坳中断处，有尖峰在前，亦曰独山，则其西护也。
直抵东山下，有石笋一圆云。
备记二月十四日。仙庙山，在城西四里，西面石峰之最近城者也。
石峰中悬，三面陡绝，惟从西南坳中攀崖上，则三里四境尽在目中。
昔有村氓登山而樵，遇仙得道，故土人祀之。
汛塘浮石，在城西五里汛塘中。
汛塘者，即仙庙山南之坞也，自仙庙山前西接狮子坳。
坞中有塘长数里，水涨时洪流漫衍，巨鱼逆流而上，土人利之，故不疏为田，而障为塘。
有石壑一区当塘之中，上浮如败荷覆叶，支撑旁偃，中空外漏，水一潭绕之，石箕踞其上，又如数梁攒凑，去水不及三尺，而虹卧云嘘，若分若合，极氤氲蜿蜒之势。
其西北里余即汛塘村，倚北山之下。
周泊隘，在城东二十五里，东界石山之脊也。
东南石山内，为马场洞。
犹三里属。
第地无居民，皆巨木。
汛塘后坞石洞，在城西七里。
西山东来，过佛子岭分为两支，一支直东为汛塘村后峰，一支北转为韦龟山。
二山之东北又环成一坞，东以仙庙山为前障，中有支峰对。
其麓有洞，门东向，前有水隔之，内望甚深，土人云中： 可容千人。
昔其西有村，今已鞠，穷为草莽。 所向东峰之上，亦有洞，门西向，高悬欹侧，亦翳于草莽，俱未及登。
三层阁在参府厅事东，陆公所新构也。
长松环荫，群峰四合，翛然有遗世之想。
松风亭在署后土山之巅，松荫山色，遥连埤堄，月色尤佳。
余下榻于层阁，几至忘行。
剥丁，东与苏吉对。
东界者曰罗洪、西与左营对。
那良、西与后营对。古卯、古钵、何罗。
三镇：中曰周安，北曰苏吉，西南曰古鹏。
贯八寨之中者，南自后营，北抵周安，极于罗木渡。
其中有那历、玄岸、蓝涧、桥蓝诸村，南北十余里。
昔乃顺业里及周安之属，今为八寨余党所踞。
渠魁蓝海潮。八寨交通，而三里之后门不通矣。三里畜物无所不有。
鸡豚俱食米饭，其肥异常。
鸭大者重四斤而方。
此邦鲫鱼甚艰，长仅逾寸，而独有长四五寸者。
三里出孔雀。
风俗：正月初五起，十五止，男妇答歌曰 打跋 ，或曰 打卜 。举国若狂，亦淫俗也。
果品南种无丹荔，北种无核桃，其余皆有之。
春初，枸杞芽大如箸云，采于树，高二三丈而不结实，瀹其芽实之入口，微似有苦而带凉，旋有异味，非吾土所能望。
木棉树甚高而巨，粤西随处有之，而此中尤多。
春时花大如木笔即辛彝，而红色灿然，如云锦浮空，有白鸟成群，四面翔绕之，想食啄其丛也。
结苞如鸭蛋，老裂而吐花，则攀枝花也，如鹅翎、羊绒，白而有光。
云泗城人亦有练蒸煮使柔软洁白之为布者，细密难成，而其色微黄，想杂丝以成之也。
相思豆树即红豆树高三四丈，有荚如皂荚而细，每枝四五荚，如攒一处，长一寸而大仅如指。
子三四粒缀英中，冬间荚老裂为两片，盘缩如花朵，子犹不落。
其子如豆之细者而扁，色如点朱，珊瑚不能比其彩也。
余索得合许。
竹有中实外多巨刺者，丛生而最大；有长节枝弱不繁者，潇洒而颇细；如吾地之耸节虚中，则间有之而无巨者；又一种节细而平，仅若缀一缕而色白，可为杖，土人亦曰粽竹，出三镇之苏吉；其地亦有方竹，止在下数节而不甚端。
