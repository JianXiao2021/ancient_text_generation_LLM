戊午九月初三日出白岳榔梅庵，至桃源桥。
从小桥右下，陡甚，即旧向黄山路也。
七十里，宿江村。
初四日十五里，至汤口。
五里，至汤寺，浴于汤池。
扶杖望硃砂庵而登。
十里，上黄泥冈。
向时云里诸峰，渐渐透出，亦渐渐落吾杖底。
转入石门，越天都之胁而下，则天都、莲花二顶，俱秀出天半，路旁一岐东上，乃昔所未至者，遂前趋直上，几达天都侧。
复北上，行石罅中。
石峰片片夹起；路宛转石间，塞者凿之，陡者级之，断者架木通之，悬者植梯接之。
下瞰峭壑阴森，枫松相间，五色纷披，灿若图绣。
因念黄山当生平奇览，而有奇若此，前未一探，兹游快且愧矣！
时夫仆俱阻险行后，余亦停弗上；乃一路奇景，不觉引余独往。
既登峰头，一庵翼然，为文殊院，亦余昔年欲登未登者。
左天都，右莲花，背倚玉屏风，两峰秀色，俱可手擥同揽。
四顾奇峰错列，众壑纵横，直黄山绝胜处！
非再至，焉知其奇若此？
遇游僧澄源至，兴甚勇。
时已过午，奴辈适至。
立庵前，指点两峰。
庵僧谓： 天都虽近而无路，莲花可登而路遥。
只宜近盼天都，明日登莲顶。 
余不从，决意游天都。
挟澄源、奴子仍下峡路。
至天都侧，从流石蛇行而上。
攀草牵棘，石块丛起则历块，石崖侧削则援崖。
每至手足无可着处，澄源必先登垂接。
每念上既如此，下何以堪？
终亦不顾。
历险数次，遂达峰顶。
惟一石顶壁起犹数十丈，澄源寻视其侧，得级，挟予以登。
万峰无不下伏，独莲花与抗耳。
时浓雾半作半止，第一阵至，则对面不见。
眺莲花诸峰，多在雾中。
独上天都，予至其前，则雾徙于后；予越其右，则雾出于左。
其松犹有曲挺纵横者；柏虽大于如臂，无不平贴石上、如苔藓然。
山高风巨，雾气去来无定。
下盼诸峰，时出为碧峤尖而高的山，时没为银海。
再眺山下，则日光晶晶，别一区宇也。
日渐暮，遂前其足，手向后据地，坐而下脱。
至险绝处，澄源并肩手相接。
度險，下至山坳，暝色已合。
复从峡度栈以上，止文殊院。
初五日平明，从天都峰坳中北下二里，石壁岈然。
其下莲花洞正与前坑石笋对峙，一坞幽然。
别澄源，下山至前岐路侧，向莲花峰而趋。
一路沿危壁西行，凡再降升，将下百步云梯，有路可直跻莲花峰。
既陟而磴绝，疑而复下。
隔峰一僧高呼曰： 此正莲花道也！ 
乃从石玻侧度石隙。
径小而峻，峰顶皆巨石鼎峙，中空如室。从其中叠级直上，级穷洞转，屈曲奇诡，如下上楼阁中，忘其峻出天表也。
一里得茅庐，倚石罅中。
徘徊欲开，则前呼道之僧至矣，僧号凌虚，结茅于此者，遂与把臂陟顶。
顶上一石，悬隔二丈，僧取梯以度。
其巅廓然开阔舒朗，四望空碧，即天都亦俯首矣。
盖是峰居黄山之中，独出诸峰上，四面岩壁环耸，遇朝阳霁色，鲜映层发，令人狂叫欲舞。
久之，返茅庵，凌虚出粥相饷，啜一盂，乃下。
至岐路侧，过大悲顶，上天门。
三里，至炼丹台。循台嘴而下，观玉屏风、三海门诸峰，悉从深坞中壁立起。
其丹台一冈中垂，颇无奇峻，惟瞰翠微之背，坞中峰峦错耸，上下周映，非此不尽瞻眺之奇耳。
还过平天矼，下后海，入智空庵，别焉。
三里，下狮子林，趋石笋矼，至向年所登尖峰上。
倚松而坐，瞰坞中峰石回攒，澡繢满眼如画的景色满眼，始觉匡庐、石门，或具一体，或缺一面，不若此之闳博宏大丰富富丽也！
久之，上接引崖，下眺坞中，阴阴觉有异。
复至冈上尖峰侧，践流石，援棘草，随坑而下，愈下愈深，诸峰自相掩蔽，不能一目尽也。
日暮，返狮子林。
初六日别霞光霞客之弟，从山坑向丞相原下七里，至白沙岭，霞光复至。
因余欲观牌楼石，恐白沙庵无指者，追来为导。
遂同上岭，指岭右隔坡，有石丛立，下分上并，即牌楼石也。
余欲逾坑溯涧，直造其下。
僧谓： 棘迷路绝，必不能行。
若从坑直下丞相原，不必复上此岭；若欲从仙灯而往，不若即由此岭东向。 
余从之，循岭脊行。
岭横亘天都、莲花之北，狭甚，旁不容足，南北皆崇峰夹映。
岭尽北下，仰瞻右峰罗汉石，圆头秃顶，俨然二僧也。
下至坑中，逾涧以上，共四里，登仙灯洞。
洞南向，正对天都之阴。
僧架阁连板于外，而内犹穹然，天趣未尽刊削除也。
复南下三里，过丞相原，山间一来地耳。
其庵颇整，四顾无奇，竟不入。
复南向循山腰行，五里，渐下。
涧中泉声沸然，从石间九级下泻，每级一下有潭渊碧，所谓九龙潭也。
黄山无悬流飞瀑，惟此耳。
又下五里，过苦竹滩，转循太平县路，向东北行。
