二十七日平明行，舟多北向。二十里，抵祁阳东市，舟人复泊而市米，过午始行。
不半里，江涨流横，众舟不前，遂泊于杨家坝，东市南尽处也。
下午舟既泊，余乃同静闻渡杨家桥，共一里，入祁阳西门。
北经四牌坊，东出东门外，又东北一里，为甘泉寺。
泉一方，当寺前坡下，池方丈余，水溢其中，深仅尺许，味极淡冽，极似惠泉水。
城东山陇缭饶，自北而南，两层成峡，泉出其中。
寺东向，倚城外第一冈。殿前楹有吾郡宋邹忠公名浩，贬此地与蒋湋游。
《甘泉铭碑》，张南轩名栻。从郡中蒋氏得之，跋而镌此。
邹大书，而张小楷，笔势遒劲，可称二绝。
其前山第二层之中，盘成一窝，则九莲庵也。旧为多宝寺，邑人陈尚书重建而复之，中有法雨堂、藏经阁、三教堂。
而藏经阁中供高皇帝像，唐包巾，丹窄衣，眉如卧蚕而中不断，疏须开张而不志文，乃陈氏得之内府即皇宫而供此者。
今尚书虽故，而子孙犹修饰未已，视为本家香火矣。
寺前环堵左绕，其中已芜，而闭户之上，有砖镌 延陵道意 四字，岂亦邹忠公之遗迹耶？
而土人已莫知之，那得此字之长为糖羊也。
九莲庵之山，南垂即为学宫。
学在城外而又倚山，倚山而又当其南尽处，前有大池，甘泉之流，南下东绕，而注于湘。
其入湘处为潇湘桥。
桥之北奇石灵幻，一峰突起，为城外第二层之山。
一盘而为九莲，再峙而为学宫，又从学宫之东度脉突此，为学宫青龙之沙。
其前湘江从南至此，东折而去；祁江从北至此，南向入湘；而甘泉活水，又绕学前，透出南胁，而东向入湘。
乃三交会之中，故桥曰潇湘桥，亭曰潇湘亭，今改建玄华阁，庙曰潇湘庙，谓似潇、湘之合流也。
庙祀大舜像，谓巡守由此，然隘陋不称。峰之东北，有石梁五拱跨祁水上，曰新桥，乃东向白水道，而衡州道则不由桥而北溯祁流矣。时余欲觅工往浯溪拓《中兴摩崖颂》，工以日暮不及往，故探历诸寺。
大抵甘泉古朴，九莲新整，一以存旧，一以征今焉。
日暮，由江市而南，经三吾驿，即次山吾水、吾山、吾亭境也，去 山 、去 水 而独以 吾 甚是。
自新桥三里，南至杨家桥，下舟已昏黑矣。
是两日共行五十里，先阻雨，后阻水也。
是夜水声汹汹，其势愈急。
二十八日水涨舟泊，竟不成行。
亟枵ā即空虚腹趋甘泉，觅拓碑者，其人已出。
又从大街趋东门，从门外朱紫衙觅范姓，八角坊觅陈姓裱工，皆言水大难渡，以涪溪、阳江也。为余遍觅拓本，俱不得。复趋甘泉，则王姓拓工已归，索余重价，终不敢行，止就甘泉摹铭二纸。
余先返舟中，留静闻候拓焉。
祁阳东门外大街与濒江之市，阛闠连络，市肆充牣è满且多高门大第，可与衡郡比隆。
第城中寥寂，若只就东城外观，可称岩邑。
二十九日昧爽放舟。
五里过浯溪，摩崖在西。东溯流从西，又二十里，过媳妇塘，娉婷傍北，沿洄自南，俱从隔江矫首。
所称 媳妇石 者，江边一崖，从山半削出，下插江底，其上一石特立而起，昂首西瞻，岂其良人即丈夫犹玉门未返耶？
又二十里，过二十四矶，矶数相次。
又五里泊于黄杨铺。
黄杨铺已属零陵。
其东即为祁阳界，其西遥望大山，名驷马山，此山已属东安，则西去东安界约三十里。
西北有大路通武冈州，共二百四十里。
黄杨有小水自西而来，石梁跨其上，名大桥。
桥下通舟，入止三五里而已。不能上也。
闰四月初一日昧爽，从黄杨铺放舟，至是始转南行。
其先自祁阳来，多西向行。十五里大护滩，有涡成漩，诸流皆奔入漩中，其声如雷，盖漏卮漏斗也。
又上为小护滩。
又十五里为高栗市。
即方潋驿也。又二十里过青龙矶，矶石巑岏。
横啮即 咬 江流。又十里，昏黑而后抵冷水湾。
下午，余病鱼腹，为减晚餐。
泊西岸石涯下，水涨石没，不若前望中峥嵘也。
初二日舟人登涯市薪菜，晨餐时乃行。
雷雨大作，距午乃晴。
共四十里，泊于湖口关，日尚高舂也。
自冷水湾来，山开天旷，目界大豁，而江两岸，啖水之石时出时没，但有所遇，无不赏心悦目。
盖入祁阳界，石质即奇，石色即润；过祁阳，突兀之势，以次渐露，至此而随地涌出矣；初三日平明，放舟入湘口，于是去潇而转向湘矣。
潇即余前入永之道，与湘交会于此。
二水一东南，潇。一西南，湘。
会同北去，为洞庭众流之主，界其中者即芝山之脉，直走而北尽。尽处两流夹之，尖若龙尾下垂，因其脊无石中砥，故两流挫也必锐而后已。
潇之东岸即湘口驿。有古潇湘祠，祀舜帝之二妃。
由祠前截潇水而西，盘龙尾而入湘。
湘口之中，有砂碛中悬，丛木如山，湘流分两派潆之，若龙口之含珠，上下之舟，俱从其西逼山崖而上。
时因流涨，即从珠东夹港沿龙尾以进。
一里，绕出珠后，即分口处也。
于是西北溯全湘，若入咽喉然，其南有小水北向入湘，即芝山西麓之水，余向登岭所望而见之者也。
是时潇水已清，湘水尚浊。
入湘口时，有舟泊而待附，共五人焉，即前日鲤鱼塘被劫之人也。
由湘口而上，多有西北之曲，滩声愈多，石崖愈奇。
二十里，有斜突于右者，上层峭而下嵌空。
又二十里，有平削于左者，黄斑白溜，相间成行；又有骈立于右者，与江左平剖之崖，夹江对峙，转而西行五里，过军家埠。
又转而南，又一山中剖卑平插江右，询之，无知其名者。
由山下转而东，泊于军家埠、台盘子之间，去军家埠又五里矣。初四日昧爽发舟，东过挂榜崖。
崖平削江左，下至水面，嵌入成潭，其上石若磨崖，色间黄白，外方整而中界三分北之，前所见江左成行者，无其高广。
由挂榜下舟转南，行二十里，上西流滩。
又十里，石溪驿，已属东安矣。
驿在江南岸，今已革。有东江自南而北，注于湘，市廛á夹东江之两岸，有大石梁跨其口，名曰复成桥。
其水发源于零陵南界，舡由桥下南入，十五里为零陵界。
又二十五里为东江桥，其上有小河三支，通筏而已。
石溪驿为零陵、东安分界。
石溪，考本地碑文曰石期，东江，土人又谓之洪江，皆音相溷ù混乱也。
石期之左，有山突兀，崖下插江中，有隙如重门悬峡。
山之后顶为狮子洞，洞门不甚高敞。
穿石窟而下一里，可透出临江门峡，惜时方水溢，其临江处既没浸中，而洞须秉炬入。
先，余乘舟人泊饭市肉，一里攀山椒而上，徘徊洞门，恐舟人不余待，余亦不能待炬入洞，急返舟中。
适顾仆亦市鱼鸭入舟，遂带雨行。
又五里，泊于白沙洲。
其对崖有石壁临江，黄白灿然满壁，崖北山巅又起一崖，西北向有庵倚之，正与余泊舟对，雨中望之神飞，恨隔江不能往也。
是日共行四十里，天雨滩高，停泊不时耳。
初五日雨彻夜达旦，晨餐乃行。
十里，江南岸石崖飞突，北岸有水自北来注，曰右江口。
或曰幼江。又五里，上磨盘滩、白滩埠，两岸山始峻而削。
峭崖之突于右者，有飞瀑挂其腋间，虽雨壮其观，然亦不断之流也。
又五里，崖之突于左，为兵书峡。
崖裂成峃è大石，有石嵌缀其端，形方而色黄白，故效颦三峡之称。
其西坳亦有瀑如练，而对岸江滨有圆石如盒，为果盒塘。
果盒、兵书，一方一圆，一上一下，皆对而拟之者也。
又西五里，为沉香崖。
崖端高迥处叠纹忽裂，中吐两枝，一曲一直，望之木形黝色，名曰沉香，不知是木是石也。
亦漫语也。
过崖，舟转而南，泊于罗埠头之东岸。是日止行二十五里，滩高水涨，淋雨不止也。
罗埠头在江西岸，倚山临流，聚落颇盛，其地西北走东安大道也。
初六日夜雨虽止，而江涨有声，遂止不行。
西望罗埠，一水盈盈，舟渡甚艰。
舟中薪尽，东岸无市处，令顾仆拾坠枝以供朝夕焉。
下午，流杀风顺，乃挂帆东南行。
五里，东泊于石冲湾。
是夕月明山旷，烟波渺然，有西湖南浦之思。
前一夕，江涨六七尺；停一日，落痕亦如之。
其界始不从水而从山。
又五里为上厂。
于是转而南行，共十五里，迤逦而西，为柳浦驿。
又南十里，为金华滩。
滩左有石崖当冲，轰流崭壁，高下两绝，险胜一时。
西转八里，为夷襄河口，有水自北岸入湘。
舟人二里，为夷襄，大聚落也。
又西二里，泊于庙头。
