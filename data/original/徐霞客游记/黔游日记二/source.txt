三十日平明饭，出独山州北隘门，西北向循西界山行。
六里，有小水亦自西坡东注，涉之。
又北二里，北坞渐穷，山脊自东界西度南转，乃路转东北，涧中小水北流。
渡涧，循东界山腋间东北上，又二里，有水溢路旁石穴间，甚冽寒冷。
是岭由东南度西北，乃祖山，从其东北分裂众枝：其直东而去者，为黎平、平崖之脊；东南分枝而下者，为荔波、罗城之派；西北分枝而下者，度此稍北，即西转南走而环于独山之西，度鸡公岭而南，为蛮王、多灵之派。
独山州南二十里，有山尖起，立于众山之中，是名独山，州之所以得名也。又东北行山峡间，乃下。
共二里，有涧自东谷走深崖中，两崖石壁甚逼，涧嵌其间甚深，架石梁其上，为深河桥。
过桥，复跻崖而上。
登岭而北，有小水自东北泻石崖而下，涉之，复升岭，共一里，遂由峡中北行。
又二里，乃下，东北行壑中。
有村在东山下，由其前少转西北，共二里，有溪自东北来，渡之。
溯其西岸，东北逾岭二里，一水自东北来，一水自西北来，东北者较大。
于是涉西北水，缘中支山而上，东北三里而登其冈。
饭于冈上。
乃稍下，又北逾岭而下夹坞中。
共三里，又上，有溪自南峡北向下坠深潭，潭小而高，此西北小溪之源也。
又北逾岭下一里半，下度深壑中，有涧自西南峡中来，至此东向四转，此东北个溪之源也。
涉之，西南登岭。
半里而上，循岭半西南行。
二里，过兔场，西出嘉坑关。
随小水西下，由夹中行五里，两夹山多石崖突兀独立高耸，路侧有泉涌穴出。
又西二里，水坠南峡去，路逾北坳上，有寨在东冈之巅。
由其西北度脊，南北俱有洼中坠，环塍为田，直抵其底，水皆自底西向透石穴者也。
于是山开南北洋，中有大溪自北而南，是为横梁。
循溪东转南半里，抵南崖。
崖下有卖粉指当地常见的米粉一类食品为饷者，以盐少许易而餐之。随溪南岸西行，道路开整，不复以蜀道为苦。
溪北有崇庙在高树间，人家田陇，屡屡从断岸而出。
共六里，过坞里村。
又西一里，其水南曲，乃西渡之。
从溪西岸南行，半里，为邛母村。
从村前西转，坞复东西开。
而其村重缀冈阜，瓦舍高耸，想亦胡家司之族目也。
西二里，其水北曲，复西渡之。
又西北一里，其水西曲，又北渡之。
从北岸悬崖西行一里半，有水自西来会，乃麦冲河也。
即溯河西行二里，入麦冲堡南隘门而宿。
是晚雷雨大作，彻夜不止。
四月初一日平明起，雨渐止。
饭间，闻其西有桃源洞，相去五里，须秉炬深入，中多幡盖缨络布幔与丝带之物。
觅主人导之不得，曰： 第往关上，可西往也。 
遂北向出隘门，溯溪东岸行。
忽石壁涌起岸东，势极危削，溪漱之南，路溯之北，咫尺间，上倚穹崖，下循迅派指激流，神骨俱竦。
三里，转入东坞，其北有小峰立路隅，当麦冲河南下之冲，有岩北向，日观音洞。
又北半里，曰麦冲关。
问所谓桃源洞者，正在其直西大峰之半，相望不出四里外。
关之东有真武阁，南向正与观音洞门对。
乃停行李于阁中，觅火炬于僧，将往探之。
途遇一老者，曰： 此洞相去不远。
但溪水方涨，湍急不可渡，虽有导者不能为力，而况漫试乎？ 
余乃废然而返，取行李西南越而下，抵河东岸。
溯之北，共一里，有溪自西北山腋来，路从东北山腋上，遂与麦冲河别。
当坡路潦小水塘迹间，有泉泛泛从下溢起，孔大如指，以指探之，皆沙土随指而溷ｈùｎ混浊，指去而复溢成孔，乃气机所动，而水随之，非有定穴也。
一里，转上后峡，遂向东入。
又一里，峡更东去，路复从北峡上。
脊东西乱水交流，犹俱下麦冲者，又东一里，转而北，有坞南北开洋，其底甚平，犁而为田，此处已用牛耕，不若六寨以南之用概橇矣。
波耕水耨ｎòｕ，盈盈其间，水皆从崖坡泻下，而不见有浍浚人工挖的田间沟渠之迹。
二里，有村颇盛，倚西峰下，曰普林堡。
又北一里，逾岭而上石峰，复度峡而下，转而东，平行石岭间。
一里东下，盘窝中有小石峰如阜，盘托而出，路从之，经窝东入峡。
一里，复北向升岭，一里，遂逾土脊之上。
此脊当为老龙之干，西自大、小平伐来，东过谷蒙、包阳之间，又东过此，东南抵独山州北，又东为黎平、平崖之脊，而东抵兴安，南转分水龙王庙者也。
越脊北下，峡壁甚隘。
一里，下行峡中，有水透西南峡来入，北随峡去，渡之，傍涧西涯行。
有岐路溯水西南峡，则包阳道，通平浪、平洲六洞者也。
随水东北行峡中，又三里，转而东，其峡渐开，有村在南山间，曰下石堡。
又北二里，过一巨石桥，涧从桥下西北坠深峡中而去；路别之，东北逾岭。
升降二重，又二里，越岭下，则东南山坞大开，大溪自西北破峡出，汤汤东去，是曰大马尾河。
以暴涨难渡，由溪南循山崖东行，溪流直捣崖足。
一里，东抵堡前，观诸渡者，水涌平胸，不胜望洋之恐。
坐久之，乃解衣泅水而渡，从北岸东向行。水从东南峡去，别之，乃东北逾岭而下，共三里，东渡小马尾河。
复东北升岭，一里半，越岭脊东下。
一里半，出山峡，山乃大开，成南北坞，东西两界，列山环之，大河汤汤流其间，自北而南。
溯溪西岸，循西界山北行一里，路旁即有水自西峡东向入溪，涉之。
又北二里，有石梁跨一西来溪上，度之。
从梁端循峡西入，是为胡家司，即都匀长官司也，以名同本郡，故别以姓称。
又北一里，有村在西山崖上，曰黄家司，乃其副也。
又北行田塍间五里，度西桥。
又北半里，入小西门，是为都匀郡城。
宿逆旅，主人家为沈姓，亦江西人。
初二日晨起，作书投都匀司尊张，勉行，四川人，乃散步东入郡堂，堂乃西向蟒山者。
又东上东山麓，谒圣庙。
见有读书庑东者，问南皋邹总宪戍都时遗迹。
曰： 有书院在东门内。 
问《郡志》。
其友归取以示甚略而不详，即大、小马尾之水，不书其发源，并不书其所注，其他可知。
载都八景，俱八寸三分帽子，非此地确然特出之奇也。
此地西门大溪有新架石梁，垒石为九门甚整，横跨洪流，乃不取此，何耶？
都匀郡城东倚东山，西瞰大溪。
有高冈自东山西盘，而下临溪堑；溪自北来，西转而环其东。
城圆亘冈上，南北各一门，西有大小二门，东门偏于山之南。
城后环东山之巅，其上有楼，可以舒眺。
郡西对蟒山，为一郡最高之案，郡治、文庙俱向之。
其南峰旁耸，有梵宇在其上，须拾级五里而上，以饭后雨作不及登。
谓之 蟒 者，以峰头有石脊，蜿蜒如巨蛇。
今志改为龙山。
九龙洞，在城东十里。
按《一统志》有都匀洞，在都匀长官司东十里，前门北向，后门南向，当即此洞。
今志称为仙人洞二，下注云： 一在城东，一在城西。 
殊觉愦愦。
水府庙，在城北梦遇山，大溪南下横其前，一小溪西自蟒山北直东来注。
下有白衣阁，倚崖悬危壁上，凭临不测。
上有梵音洞，西向为门。
洞无他致，止云其中有石佛自土中出者为异耳。
初三日下午自都匀起身，二十里，文德宿。
初四日三十里，麻哈州。
又十里，干溪宿。
初五日十里，麻哈大堡。
又十里，于坝哨。
又十五里，平越卫。
初六日歇平越。
初七日宿店。
初八日雇贵州夫行，至崖头宿。
初九日新添饭，至杨宝宿。
初十日龙里歇。
十一日二十里，至鼓角。
三十里，至贵州。
十二日止贵州。
游古佛洞。
十三日止贵州，寓吴慎所家。
十四日晨饭于吴，遂出司南门，度西溪桥，西南向行。
桥下水涌流两崖石间，冲突甚急，南来大溪所不及也。
度桥，溯南来大溪又西南三里，有一山南横，如列屏于前，大溪由其东腋北出，路从其西腋南进。
又南行峡间二里，历东山之嘴，曰岜堰塘，其西南有双峰骈起，其东即屏列山之侧也。
又三里，过双骈东麓而出其南，渐闻溪声遥沸，东望屏列之山，南迸成峡，溪形复自南来捣峡去，即出其东北腋之上流矣；第路循西界山椒山巅，溪沿东界峰麓，溯行而犹未觌面觌音ｄí觌面也即是见面之意耳。又南二里，始见东溪汪然，有村在东峰之下，曰水边寨。
又南三里，曰大水沟，有一二家在路侧，前有树可憩焉。
又南渐升土阜，遂东与大溪隔。
已从岭上平行，五里，北望双骈，又三分成笔架形矣。
南行土山峡中，又一里，出峡。
稍折而东，则大溪自西南峡中来，至此东转，抵乐峰下，乃折而北去。
有九巩同 拱 巨石梁，南北架溪上，是为华仡佬桥。
乃饭于桥南铺肆中。
遂南向循东峰之西而行，皆从士坂升陟，路坦而宽。
盖东西两界，俱层峰排闼，而此冈中横其间为过脉，不崚而坦，其南即水南下矣，是云独木岭。
或曰头目岭。昔金筑司在西界尖峰下，而此为头目所守处。从岭南下，依东界石山行。
五里，复升土岭，渐转东南，岭头有一洼中坠。
从其东又南向而上，共二里，乃下。
一里，则有溪自西北峡中出，至此东转，石梁跨之，是为青崖桥。
水从桥下东抵东界山，乃东南注壑去，经定番州而南下泗城界，入都泥江者也，于是又出岭南矣。
度桥而南，半里，入青崖城之北门。
其城新建，旧纡而东，今折其东隅而西就尖峰之上，城中颇有瓦楼阛阓焉。
是日晴霁竟日，夜月复皎。
青崖屯属贵州前卫，而地则广顺州所辖。
北去省五十里，南去定番州三十五里，东北去龙里六十里，西南去广顺州五十里。
有溪自西北老龙脊发源，环城北东流南转。
是贵省南鄙要害，今添设总兵常驻武官驻扎其内。
