十八日昧爽入城，取滕所作书。
抵北关，站骑已至。
余令顾仆与骑俱返候壶关。
滕君亦令人送所作书至。
余仍入城谢别，返饭于庵。
莱斋又以金赠。
遂自壶关北行。
关外有三岐：东北向驮朴，走左州，乃向时所从来者；西北向盘麻，走龙州，乃碧云洞游所经者，而兹则取道其中焉。
又三里，谷尽，有数家在路左。
乃折而西二里，登楼沓峺同埂，两傍山崖陡绝，夹隘颇逼，虽不甚高，而石骨嶙峋，觉险阻焉。
逾隘门少西下，辄有塘一方，汇水当关，数十家倚之。
西从峡中三里，逾二峺，高倍于楼沓；西下，辄崖方崭削，夹坞更深。
北一里，上大峺，陡绝更倍之。
逾坳北下，夹壁俱截云蔽日。
一里，坞穷西转，其北四山中坠，下洼为不测之渊。
又西一里，逾隘门西下，则悬蹬旋转重崖间，直下山脚，不啻千级也。
既下，循麓北行，有深窞悬平畴中，下陷如阱，上开线峡，南北横裂，中跨一石如桥，界而为两，其南有磴，可循而下，泉流虢虢，水流声，仰睇天光，如蹈瓮牖也。
北行畦塍间，五里，坞尽山回，复西登一岭，下蹈重峡。
五里出山，山始离立，又多突兀之峰夹。
又五里为陵球，有结茅二所，为贳酒炊粥之肆，是为此站之中道。
又西北七里，过土地屯，有村一坞在路左山坡之北。
又二里，有小水东自土地屯北岭峡中来，西南流去。
绝流西渡，登陇行，闻水声冲冲，遥应山谷，以为即所渡之上流也。
忽见大溪汹涌于路右，阔比龙江之半，自西北注东南，下流与小溪合并而去，上流则悬坝石而下，若涌雷轰雷焉。
共二里，抵四把村，即石坝堰流处也。
盖其江自归顺发源，至安平界，又合养利、恩城之水，盘旋山谷，至此凡径堰四重，以把截之，故曰 把 ，今俗呼为 水坝 云。
此水称黑水河。
绵村即今棉江又西转二里，水之南有层峰秀耸，攒青拥碧，濒水有小峰孤突，下斜骞而上分歧，怒流横啮其趾；水之北，则巨峰巍踞，若当天而扼之者。
路抵巍峰之东，转而北循其北麓，共五里，出其西，有村临江，曰那畔村今作那范，为崇善北界。
又五里，为叩山村，则太平州属矣。
又西北七里，暮抵太平站。
孤依山麓，止环堵三楹，土颓茅落，不蔽风日，食无案，卧无榻，可哂也。
先是，挑夫至土地屯即入村换夫，顾奴随之行；余骑先抵站，暮久而顾奴行李待之不至，心其悬；及更，乃以三人送来，始释云霓之望。
是夜明月如洗，卧破站中如溜冰壶。
五更，风峭寒不可耐，竟以被蒙首而卧。
十九日晓日明丽，四面碧峤濯濯，如芙蓉映色。
西十里，渡江即为太平州，数千家鳞次倚江西岸。
西南有峰，俱峭拔攒立；西北一峰特立州后，下有洞南向，门有巨石中突，骑过其前，不及入探为怅。
州中居舍悉茅盖土墙，惟衙署有瓦而不甚雄。
客至，馆于管钥者，传刺入，即以刺答而馈程焉。
是日传餐馆中，遂不及行。
二十日晨粥于馆，复炊饭而后行，已上午矣。
西北出土壤隘门，行南北两山间。
其中平畴西达，亩塍鳞鳞，不复似荒茅充塞景象。
过特峰洞门之南，三里，过一小石梁，村居相望，与江、浙山乡无异。
又三里，一梁甫过，复过一梁。
西冈有铜钟一覆路左，其质甚巨，相传重三千余斤，自交南飞至者。
土人不知其年，而形色若新出于型，略无风日剥蚀之痕，可异也。
但其纽为四川人凿去。
土人云： 尚有一钟在梁下水涧中，然乱石磊落，窥之不辩也。 
又西北一里，辄见江流自西而东向去。
又二里，复有水北流入江，两石梁跨其上。
其水比前较大，皆西南山峰间所涌而出者。
又西北五里，复过两梁，有三水自南来，会而北入于江。
此处田禾丰美，皆南山诸流之溥施予其利也。
又二里，则平畴西尽，有两石峰界南北两山间，若当关者。
穿其中而西，又一里，有小沟南属于山，是为太平州西界。
越此入安平境，复有村在路右冈陂间。
又西二里，即为安平州。
江水在州之东北，斜骞其前，而东南赴太平州去。
又有小水自西而来，环贯州右，北转而入于江，当即志所称陇水也。
其西南有山壁立，仙洞穹其下，其门北向，高敞明洁，顶平如绷幔，而四旁窦壁玲珑，楞栈高下。
洞后悬壁上坐观音大士一尊，恍若乘云揽雾。
其下一石中悬，下开两门，上跨重阁，内复横拓为洞。
从其右入，夹隙东转，甚狭而深，以暗逼而出。
悬石之外，石裂一门，直透东麓；左拾级而上，从东转，则跨梁飞栈，遂出悬石之巅。
其上有石盆一圆，径尺余，深四寸，皆石髓所凝，雕镂不逮。
傍有石局棋盘、石床，乃少加斧削者。
从西入，则深窦邃峡，已而南转，则遂昏黑莫辨。
然其底颇平，其峡颇逼，摸索而行。
久之，忽见其南有光隐隐，益望而前趋，则一门东南透壁而出，门内稍舒直，南复成幽峡。
人之渐隘，仍出至少舒处。
东南出洞门，门甚隘，门以外则穹壁高悬，南眺平壑，与前洞顿异矣。
久之，复从暗中转出前洞，壁间杂镌和州即和县帅李侯诗数首，内惟《邹洒洙》一首可诵。
然州乃一巨村，井隘门土墙而无之也。太平州帅李恩祀有程仪之馈，安平州帅为李明峦，止有名柬，乃太平侄行。二十一日晨餐后，上午始得夫，乃往恩城者。
始易骑而轮。盖恩城在安平东北，由安平西北向下雷，南宁属。日半可达；而东北向恩城，走龙英，其路须四日抵下雷焉。
但安平之西达下雷界，与交夷即高平。接壤，所谓十九峺也。今虑其窃掠，用木横塞道路，故必迂而龙英。
由安平东一里，即与江遇。
其水自西而东，乃发源归顺、下雷者，即志所称逻水也。
其势减太平之半。
盖又有养利、恩城之水，与此水势同，二水合于下流而至太平州，出旧崇善焉。
渡江，即有山横嶂江北岸，乃循山麓东行。
五里，路北一峰枝起，如指之峭，其东北崖嶂间，忽高裂而中透，如门之上悬，然峻莫可登也。
穿嶂之东峡，遂东北转，其峡之东复起层峰，与穿嶂对夹而乐北去。
有小水界其内，南流入逻江。
当峡有村界其中，此村疑为太平州境，非复安平属矣。
村后一里，垒石横亘山峡间，逾门而北，则峡中平畴叠塍，皆恩城境矣。
渡小水，溯之东北行五里，有尖岫中悬，如人坐而东向者。
忽见一江自东而西，有石粱甚长而整，下开五蛩，横路北上，江水透梁即东南捣尖岫峡中。
此水即志所称通利江今称桃城河，由养利而来者，其下流则与逻水合而下太平云。
按《一统志》，在田州者曰恩城，在太平者曰思城。
今田州恩城已废，而此州义名恩城，不曰思城，与《一统志》异，不知何故。
二十二日晨餐后，夫至乃行。
仍从州前西越五蛩桥，乃折而循江东向行。
五里，山夹愈束，江亦渐小，有石堰阻水，水声如雷。
盖山峡东尽处，有峰中峙，南北俱有大溪合于中峰之西，其水始大而成江云。
又东五里，直抵东峰之北，而北夹之山始尽。
乃循北夹东崖，溯中峰北畔大溪，北向行夹峡中。
二里，复东转越小水向东峡，溯北大溪北崖行，渐陟山上跻。
一里，始舍溪，北跻岭坳。
其岭甚峻，石骨嶙峋，利者割趾，光者滑足。
共北二里，始逾其巅，是名鼎促，为养利、恩城之界。
北下二里，峻益甚，而危崖蔽日，风露不收，石滑土泞，更险于上。
既下，有谷一围，四山密护，中有平畴，惟东面少豁。
向之行，余以为水从此出；一里，涉溪而北，则其水乃自东而西者，不识西峰逼簇，从何峡而去也。
溪之南有村数家。
又东一里，循北山之东崖北向行，又一里，溪从东来，路乃北去。
又一里，有石垣横两山夹间，不知是何界址。
于是东北行山丛间，峦岫历乱，分合倏忽。
二里，出峡，始有大坞，东西横豁，南北开夹。
然中巨流，故禾田与荒陇相半。
北向三里，横度此坞，直抵北崖下，二里，北山既尽，其东山复大开，有村在平畴间，为东通养利大道。
乃从小径北行一里，折而西北行三里，南北两夹之山，引锥标笋，靡非异境。
又北行一里，复开大坞，乃东北斜径坞中，共五里，东山益大开，有村在其南，已为龙英属，其东隔江即养利论今大新县治矣。盖养利之地，西北至江而止，不及五里也。
又循山北行一里，有小石峰骈立大峰之东，路透其间，渐转而西，又三里，有村北向，曰耸峒今作松峒，有耸峒站，乃龙英所开，馆舍虽陋而管站者颇驯。
去龙英尚四十余里。
抵站虽下午，犹未午餐，遂停站中。自登程来，已五日矣，虽行路迂曲，过养利止数里，而所阅山川甚奇，且连日晴爽明丽，即秋春不及也。
二十三日饭而候夫，上午始至。
即横涉一坞，北向三里，缘土山而登。
西北一里，凌其巅。
巅坳中皆夹而为田，是名鲎盘岭。
平行其上，又西北半里，始下土山东去。
其北坞皆石峰特立，北下颇平，约里许至坞底。
于是东北绕石峰东麓而北，二里，复有一土冈横于前，陟冈不甚高，逾其北，即有水淋漓泻道间，丛木纠藤，上覆下湿，愈下愈深，见前山峰回壑转，田塍盘旋其下，始知横冈之南，犹在山半也，又北二里，下渡一桥，有水自西南东北去，横巨木架桥其上。
过桥，水东去，路北抵石壁下。
一里，忽壁右渐裂一隙，攀隙而登，石骨峻嶒曰大峺。
半里，跻其坳，南北石崖骈夹甚峻。
西穿其间，又半里始下，乃西坠半里至坞底。
其处山丛壁合，草木蓊密，西半里，转而东北一里，又西北二里，北望石峰间有涧并峙，一敞一狭，俱南向。
路出其西，复透峡而北，皆巨石夹径，上突兀而下廉利。
于是西北共二里，两涉石坳，俱不甚高，而石俱峭丛，是名翠村岭。
逾岭北下，山乃南北成界，东西大开，路向东北横截其间。
二里，有石梁跨溪上。
其溪自西而东，两岸石崖深夹，水潆其间，有声淙淙，而渡桥有石碑，已磨灭无文，拭而读之，惟见 翠江桥 三字。
此处往来者，皆就桥前取水，爇木为炊，为耸峒至龙英中道。
过桥，日已昃西斜，而顾奴与担夫未至，且囊无米，不及为炊。
俟顾仆至，令与舆夫同餐所携冷饭，余出菜斋师所贻腐干啖之，腹遂果然吃饱的样子，又东北行一里，北透山隙而入，循峡逾冈，共北三里，出田坞间，复见北有土山横于前。
乃渡而小溪，共三里，抵土山下。
循其南麓东北上，一里，逾岭东而北，遂西北从岭上行。
又三里稍下，既下而复上，共一里，又逾岭一重，遂亘下一里，抵山之阴，则复成东西大坞，而日已西沉矣。
于是循坞西行三里，北入山隙中，始有村落。
一里，乃北渡一石桥。
其水亦自西而东，水势与横术溪相似。
龙英在郡城北一百八十里。太平府至太平站七十里，太平站至耸峒七十里，耸洞至州四十里。
其西为下雷，东为茗盈、全茗，二州相去止一里。北为都康、向武，南为恩城、养利，其境颇大。
三年前为高平莫彝所破，人民离散，仅存空廨垣址而已。
外域垣与宅后俱厚五尺，高二丈，仆多于立。土官州廨北向，其门楼甚壮丽，二门与厅事亦雄整，不特南、太诸官廨所无，即制府总督衙门亦无比宏壮。
其楼为隆庆丁卯年所建，厅事堂匾为天启四年布按三司所给。
今残毁之余，外垣内壁止存遗址，厅后有棺停其中，想即前土官赵政立者。
今土官年十八岁，居于厅宅之左，俟殡棺下葬之意后乃居中云。
初，赵邦定有七子。
既没，长子政立无子，即抚次弟政举之子继宗为嗣。
而赵政谨者，其大弟也，尝统狼兵援辽归，遂萌夺嫡心，争之不得。
政立死，其妻为下雷之妹，政谨私通之，欲以为内援，而诸土州俱不服。
政谨乃料通 撩 ，逗引莫彝三入其州，下雷亦阴助之，其妹遂挈州印并资蓄走下雷，而莫彝结营州宅，州中无孑遗焉。
后莫彝去，政谨遂颛州境。
当道移文索印下雷，因诒政谨出领州事。
政谨乃抵南宁，遂执而正其辟判以死刑，以印予前政立所抚子继宗，即今十八岁者，故疮痍未复云。
莫彝之破龙英，在三年前；甲戌年。其破归顺，则数年前事也。
抄掠者乃莫彝各村零寇，而莫酋不乱有所犯。
初，莫彝为黎彝所促，以千金投归顺，归顺受而庇之，因通其妻焉。
后英酋归，含怨于中，镇安因而纠之，遂攻破归顺，尽掳其官印、族属而去。
后当道当权者知事出镇安，坐责其取印取官于莫。
镇安不得已，以千金往赎土官之弟并印还当道。
既以塞当道之责，且可以取偿其弟，而土官之存亡则不可知矣。
后其弟署州事，其地犹半踞于莫彝，岁入征利不休。
州有土目黄达者，忠勇直前，聚众拒莫，莫亦畏避，令得生聚焉。
镇安与归顺，近族也，面世仇。
前既纠莫彝破归顺，虏其主以去，及为当道烛其奸，复赎其弟以塞责，可谓得计矣。
未几，身死无后，应归顺继嗣，而田州以同姓争之。
归顺度力不及田，故又乞援于莫。
莫向踞归顺地未吐，今且以此为功，遂驱大兵象阵有万余人，象止三只。
入营镇安。是归顺时以己地献莫，而取偿镇安也。
莫彝过下雷在月之中，闻十八日过帮润寨。今其事未定，不知当道作何处置也。
莫彝惟鸟铳甚利，每人挟一枚，发无不中，而器械则无几焉。
中国诸土司不畏国宪，而取重外彝，渐其可长乎？
当道亦有时差官往语莫酋者，彼则厚赂之，回报云： 彼以仇哄。
无关中国事。 岂踞地不吐，狎主齐盟，尚云与中国无与乎？
二十四日候夫龙英。
纠彝有辟，土司世绝，皆有当宪。
今龙英、镇安正当乘此机会，如昔时太平立郡故事，疆理其地。
乃当事者惧开边衅，且利仍袭之例，第曰： 此土司交争，与中国无与。 
不知莫彝助归顺得镇安，即近取归顺之地。
是莫彝与归顺俱有所取，而朝廷之边陲则阴有所失。
其失镇安而不取，犹曰仍归土司，其失归顺赂莫之地，则南折损失于彝而不觉者也。
此边陲一大利害，而上人乌即何也从知之！
